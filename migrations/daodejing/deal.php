                '第十一章',
                '[原文]',
                '三十辐①共一毂②，当其无，有车之用③。埏埴以为器④，当其无，有器之用。凿户牖以为室⑤，当其无，有室之用。故有之以为利，无之以为用⑥。',
                '[译文]',
                '三十根辐条汇集到一根毂中的孔洞当中，有了车毂中空的地方，才有车的作用。揉和陶土做成器皿，有了器具中空的地方，才有器皿的作用。开凿门窗建造房屋，有了门窗四壁内的空虚部分，才有房屋的作用。所以，“有”给人便利，“无”发挥了它的作用。',
                '[注释]',
                '①辐：车轮中连接轴心和轮圈的木条，古时代的车轮由三十根辐条所构成。此数取法于每月三十日的历次。',
                '②毂：音gu，是车轮中心的木制圆圈，中有圆孔，即插轴的地方。',
                '③当其无，有车之用：有了车毂中空的地方，才有车的作用。"无"指毂的中间空的地方。',
                '④埏植：埏，和；植，土。即和陶土做成供人饮食使用的器皿。',
                '⑤户牖：门窗。',
                '⑥有之以为利，无之以为用："有"给人便利，"无"也发挥了作用。',
                '[延伸阅读1]王弼《道德经注》',
                '三十辐共一毂，当其无，有车之用；',
                '毂所以能统三十辐者，无也。以其无能受物之故，故能以实统众也。',
                '埏埴以为器，当其无，有器之用；凿户牖以为室，当其无，有室之用。故有之以为利，无之以为用。',
                '木埴壁所以成三者，而皆以无为用也。言无者，有之所以为利，皆赖无以为用也。',
                '[延伸阅读2]苏辙《老子解》',
                '三十輻共一轂，當其無，有車之用；埏埴以為器，當其無，有器之用；鑿戶牖以為室，當其無，有室之用。故有之以為利，無之以為用。',
                '竭知盡物以為器，而器之用常在無有中。非有則無無以致其用#1，非無則有有以施其利#2，是以聖人常無以觀其妙，常有以觀其徹。知兩者之為一而不可分，則至矣。',
                '第十二章',
                '[原文]',
                '五色①令人目盲②；五音③令人耳聋④；五味⑤令人口爽⑥；驰骋⑦畋猎⑧，令人心发狂⑨；难得之货，令人行妨⑩；是以圣人为腹不为目⑾，故去彼取此⑿。',
                '[译文]',
                '缤纷的色彩，使人眼花缭乱；嘈杂的音调，使人听觉失灵；丰盛的食物，使人舌不知味；纵情狩猎，使人心情放荡发狂；稀有的物品，使人行为不轨。因此，圣人但求吃饱肚子而不追逐声色之娱，所以摒弃物欲的诱惑而保持安定知足的生活方式。',
                '[注释]',
                '①五色：指青、黄、赤、白、黑。此指色彩多样。',
                '②目盲：比喻眼花缭乱。',
                '③五音：指宫、商、角、徵、羽。这里指多种多样的音乐声。',
                '④耳聋：比喻听觉不灵敏，分不清五音。',
                '⑤五味：指酸、苦、甘、辛、咸，这里指多种多样的美味。',
                '⑥口爽：意思是味觉失灵，生了口病。古代以"爽"为口病的专用名词。',
                '⑦驰骋：纵横奔走，比喻纵情放荡。',
                '⑧畋猎：打猎获取动物。畋，音tian，打猎的意思。',
                '⑨心发狂：心旌放荡而不可制止。',
                '⑩行妨：伤害操行。妨，妨害、伤害。',
                '⑾为腹不为目：只求温饱安宁，而不为纵情声色之娱。"腹"在这里代表一种简朴宁静的生活方式；"目"代表一种巧伪多欲的生活方式。',
                '⑿去彼取此：摒弃物欲的诱惑，而保持安定知足的生活。"彼"指"为目"的生活；"此"指"为腹"的生活。',
                '[延伸阅读1]王弼《道德经注》',
                '五色令人目盲，五音令人耳聋，五味令人口爽，驰骋田猎令人心发狂，',
                '爽，差失也，失口之用，故谓之爽。夫耳、目、口、心皆顺其性也，不以顺性命反以伤自然，故曰盲、聋、爽，狂也。',
                '难得之货令人行妨。',
                '难得之货，塞人正路，故令人行妨也。',
                '是以圣人为腹不为目，故去彼取此。',
                '为腹者，以物养己。为目者，以物役己。故圣人不为目也。',
                '[延伸阅读2]苏辙《老子解》',
                '五色令人目盲，五音令人耳聾，五味令人口爽，',
                '視色聽音嘗味，其本皆出於性，方其有性而未有物也，至矣。及目綠五色，耳綠五音，口綠五味，奪於所綠而忘其本，則雖見而實盲，雖聞而實聾，雖嘗而實爽也。',
                '馳騁田獵令人心發狂，難得之貨令人行妨。是以聖人為腹不為目，故去彼取此。',
                '聖人視色聽音嘗味，皆與人同，至於馳騁田獵，未嘗不為，而難得之貨未嘗不用也。然人皆以為病，而聖人獨以為福，何也？聖人為腹而眾人為目，目責而不能受，腹受而未嘗責故也。彼物之自外至者也，此性之凝於內者也。',
                '第十三章',
                '[原文]',
                '宠辱若惊①，贵大患若身②。何谓宠辱若惊？宠为下③，得之若惊，失之若惊，是谓宠辱若惊。何谓贵大患若身？吾所以有大患者，为吾有身，及吾无身，吾有何患④？故贵以身为天下，若可寄天下；爱以身为天下，若可托天下⑤。',
                '[译文]',
                '受到宠爱和受到侮辱都好像受到惊恐，把荣辱这样的大患看得与自身生命一样珍贵。什么叫做得宠和受辱都感到惊慌失措？得宠是卑下的，得到宠爱感到格外惊喜，失去宠爱则令人惊慌不安。这就叫做得宠和受辱都感到惊恐。什么叫做重视大患像重视自身生命一样？我之所以有大患，是因为我有身体；如果我没有身体，我还会有什么祸患呢？所以，珍贵自己的身体是为了治理天下，天下就可以托付他；爱惜自己的身体是为了治理天下，天下就可以依靠他了。',
                '[注释]',
                '①宠辱：荣宠和侮辱。',
                '②贵大患若身：贵，珍贵、重视。重视大患就像珍贵自己的身体一样。',
                '③宠为下：受到宠爱是光荣的、下等的。',
                '④及吾无身，吾有何患：意为如果我没有身体，有什么大患可言呢？',
                '⑤此句意为以贵身的态度去为天下，才可以把天下托付给他；以爱身的态度去为天下，才可以把天下托付给他。',
                '[延伸阅读1]王弼《道德经注》',
                '宠辱若惊，贵大患若身。何谓宠辱若惊？宠为下，得之若惊，失之若惊，是谓宠辱若惊。',
                '宠必有辱，荣必有患，惊辱等#4，荣患同也。为下得宠辱荣患若惊，则不足以乱天下也。',
                '何谓贵大患若身？',
                '大患，荣宠之属也。生之厚，又入死之地，故谓之大患也。人迷之於荣宠，返之於身，故曰大患若身也。',
                '吾所以有大患者，为吾有身，',
                '由有其身也。',
                '及吾无身，',
                '归之自然也。',
                '吾有何患？故贵以身为天下，若可寄天下；',
                '无以易其身，故曰贵也。如此，乃可以托天下也。',
                '爱以身为天下，若可托天下。',
                '无物可以损其身，故曰爱也。如此，乃可以寄天下也。不以宠辱荣患损易其身，然后乃可以天下付之也。',
                '[延伸阅读2]苏辙《老子解》',
                '寵辱若驚，貴大患若身。',
                '古之達人，驚寵如驚辱，知寵之為辱先也；貴身如貴大患，知身之為患本也。是以遺寵而辱不及，亡心身而患不至。',
                '何謂寵辱？寵為下，得之若驚，失之若驚，是謂寵辱若驚。',
                '所謂寵辱非兩物也，辱生於寵而世不悟，以寵為上，而以辱為下者皆是也。若知辱生於寵，則寵顧為下矣。故古之達人，得寵若驚，失寵若驚，未嘗安寵而驚辱也。所謂若驚者，非實驚也，若驚而已。',
                '何謂貴大患若身？吾所以有大患者，為吾有身，及吾無身，吾有何患？',
                '貴之為言難也。有身大患之本，而世之士難於履大患，不難於有其身。故聖人因其難於履患，而教之以難於有身，知有身之為難，而大患去矣。性之於人，生不能加，死不能損，其大可以充塞天地，其精可以蹈水火、入金石，凡物莫能息也。然天下常息亡失本性，而惟身之為見，愛身之情篤，而物始能息之矣。生死疾病之變攻之於內，寵辱得失之交櫻之於外，未有一物而非患也。夫惟達人知性之無壞，而身之非實，忽然忘身，而天下之息盡去，然後可以涉世而無累矣。',
                '故貴以身為天下，若可寄天下；愛以身為天下，若可託天下。',
                '人之所以騖於權利、溺於富貴、犯難而不悔者，凡將以厚其身耳。今也祿之以天下，而重以身任之，則其忘身也至矣。如此而以天下予之，雖天下之大，不能患之矣。',
                '第十四章',
                '[原文]',
                '视而不见，名曰夷①；听之不闻，名曰希②；搏之不得，名曰微③。此三者不可致诘④，故混而为一⑤。其上不徼⑥，其下不昧⑦，绳绳兮⑧不可名，复归于无物⑨。是谓无状之状，无物之象，是谓惚恍⑩。迎之不见其首，随之不见其后。执古之道，以御今之有⑾。能知古始，是谓道纪⑿。',
                '[译文]',
                '看它看不见，把它叫做“夷”；听它听不到，把它叫做“希”；摸它摸不到，把它叫做“微”。这三者的形状无从追究，它们原本就浑然而为一。它的上面既不显得光明亮堂；它的下面也不显得阴暗晦涩，无头无绪、延绵不绝却又不可称名，一切运动都又回复到无形无象的状态。这就是没有形状的形状，不见物体的形象，这就是“惚恍”。迎着它，看不见它的前头，跟着它，也看不见它的后头。把握着早已存在的“道”，来驾驭现实存在的具体事物。能认识、了解宇宙的初始，这就叫做认识“道”的规律。',
                '[注释]',
                '①夷：无色。',
                '②希：无声。',
                '③微：无形。以上夷、希、微三个名词都是用来形容人的感官无法把握住"道"。这三个名词都是幽而不显的意思。',
                '④致诘：诘，音ji(阳平)，意为追问、究问、反问。致诘意为思议。',
                '⑤一：本章的一指"道"。',
                '⑥徼：音jiao（上声）。清白、清晰、光明之意。',
                '⑦昧：阴暗。',
                '⑧绳绳：不清楚、纷芸不绝。',
                '⑨无物：无形状的物，即"道"。',
                '⑩惚恍：若有若无，闪烁不定。',
                '⑾有：指具体事物。',
                '⑿古始：宇宙的原始，或"道"的初始。',
                '⒀道纪："道"的纲纪，即"道"的规律。',
                '[延伸阅读1]王弼《道德经注》',
                '视之不见名曰夷，听之不闻名曰希，搏之不得名曰微。此三者，不可致诘，故混而为一。',
                '无状无象，无声无响，故能无所不通，无所不往。不得而知，更以我耳目体不知为名，故不可致诘，混而为一也。',
                '其上不皦，其下不昧。绳绳不可名，复归於无物。是谓无状之状，无物之象，',
                '欲言无邪，而物由以成；欲言有邪，而不见其形。故曰无状之状，无物之象也。',
                '是谓惚恍。',
                '不可得而定也。',
                '迎之不见其首，随之不见其后，执古之道，以御今之有。',
                '有，有其事。',
                '能知古始，是谓道纪。',
                '无形无名者，万物之宗也。虽今古不同，时移俗易，故莫不由乎此，以成其治者也。故可执古之道，以御今之有。上古虽远，其道存焉，故虽在今，可以知古始也。',
                '[延伸阅读2]苏辙《老子解》',
                '視之不見名曰夷，聽之不聞名曰希，搏之不得名曰微。此三者，不可致請，故復混而為一。',
                '視之而見者，色也，所以見色者，不可見也。聽之而聞者，聲也。所以聞聲者，不可聞也。搏之而得者，觸也，所以得觸者，不可得也。此三者，雖有智者莫能詰也，要必混而歸於一，而後可爾。所謂一者，性也。三者，性之用也。人始有性而已，及其與物構，然後分裂四出，為視為聽為觸，日用而不知反其本，非復混而為一，則日遠矣。若推而廣之，則佛氏所謂六入皆然矣。《首楞嚴》有云：反流全一，六用不行。此之謂也。',
                '其上不繳，其下不昧。',
                '物之有形者，皆麗於陰陽，故上皦下昧，不可逃也。道雖在上而不皦，雖在下而不昧，不可以形數推也。',
                '繩繩不可名，復歸於無物。',
                '繩繩，運而不絕也。人見其運而不絕，則以為有物矣，不知其卒歸於無也。',
                '是謂無狀之狀，無象之象，是謂惚恍。',
                '狀，其著也。象，其微也。無狀之狀，無象之象，皆非無也。有無不可名，故謂之惚恍。',
                '迎之不見其首，隨之不見其後。',
                '道無所不在，故無前後可見。',
                '執古之道以御今之有，能知古始，是謂道紀。',
                '古者，物之所從生也。有者物之今，則無者物之古也。執其所從生，則進退疾徐在我矣。',
                '第十五章',
                '[原文]',
                '古之善为道者①，微妙玄通，深不可识。夫不唯不可识，故强为之容②；豫兮③若冬涉川④；犹兮⑤若畏四邻⑥；俨兮⑦其若客⑧；涣兮其若凌释⑨；敦兮其若朴⑩；旷兮其若谷⑾；混兮其若浊⑿；孰能浊⒀以静之徐清？孰能安⒁以静之徐生？保此道者，不欲盈⒂。夫唯不盈，故能蔽而新成⒃。',
                '[译文]',
                '古时候善于行道的人，微妙通达，深刻玄远，不是一般人可以理解的。正因为不能认识他，所以只能勉强地形容他说：他小心谨慎啊，好像冬天踩着水过河；他警觉戒备啊，好像防备着邻国的进攻；他恭敬郑重啊，好像要去赴宴做客；他行动洒脱啊，好像冰块缓缓消融；他纯朴厚道啊，好像没有经过加工的原料；他旷远豁达啊，好像深幽的山谷；他浑厚宽容，好像不清的浊水。谁能使浑浊安静下来，慢慢澄清？谁能使安静变动起来，慢慢显出生机？保持这个“道”的人不会自满。正因为他从不自满，所以能够去故更新。',
                '[注释]',
                '①善为道者：指得"道"之人。',
                '②容：形容、描述。',
                '③豫：原是野兽的名称，性好疑虑。豫兮，引申为迟疑慎重的意思。',
                '④涉川：战战兢兢、如临深渊。',
                '⑤犹：原是野兽的名称，性警觉，此处用来形容警觉、戒备的样子。',
                '⑥若畏四邻：形容不敢妄动。',
                '⑦俨兮：形容端谨、庄严、恭敬的样子。',
                '⑧客：一本作"容"，当为客之误。',
                '⑨涣兮其若凌释：形容流动的样子。',
                '⑩敦兮其若朴：形容敦厚老实的样子。',
                '⑾旷兮其若谷：形容心胸开阔、旷达。',
                '⑿混兮其若浊：形容浑厚纯朴的样子。混，与浑通用。',
                '⒀浊：动态。',
                '⒁安：静态。',
                '⒂不欲盈：不求自满。盈，满。',
                '⒃蔽而新成：去故更新的意思。一本作蔽不新成。',
                '[延伸阅读1]王弼《道德经注》',
                '古之善为士者，微妙玄通，深不可识。夫唯不可识，故强为之容：豫兮若冬涉川，',
                '冬之涉川，豫然若欲度若不欲度，其情不可得见之貌也。',
                '犹兮若畏四邻，',
                '四邻合攻，中央之主犹然不知所趣向者也。上德之人，其端兆不可睹，德趣不可见，亦犹此也。',
                '俨兮其若容，涣兮若冰之将释，敦兮其若朴，旷兮其若谷，混兮其若浊。',
                '凡此诸若，皆言其容象不可得而形名也。',
                '孰能浊以静之徐清？孰能安以久动之徐生？',
                '夫晦以理物则得明，浊以静物则得清，安以动物则得生，此自然之道也。孰能者，言其难也。徐者，详慎也。',
                '保此道者，不欲盈。',
                '盈必溢也。',
                '夫唯不盈，故能蔽不新成。',
                '蔽，覆盖也。',
                '[延伸阅读2]苏辙《老子解》',
                '古之善為士者，微妙玄通，深不可識。',
                '粗盡而微，微極而妙，妙極而玄，玄則無所不通，而深不可識矣。',
                '夫唯不可識，故強為之容：豫若冬涉川。',
                '戒而後動曰豫，其所欲為，猶迫而後應，豫然若冬涉川適巡，如不得已也。',
                '猶若畏四鄰，',
                '疑而不行曰猶，其所不欲遲而難之，猶然如畏四鄰之見之也。',
                '儼若容，',
                '無所不敬，未嘗惰也。',
                '渙若冰將釋，',
                '知萬物之出於妄，未嘗有所留也。',
                '敦兮其若樸，',
                '人偽已盡，復其性也。',
                '曠兮其若谷，',
                '虛而無所不受也。',
                '渾兮其若濁。',
                '和其光，同其塵，不與物異也。',
                '孰能濁以靜之徐清，孰能安以久動之徐生。',
                '世俗之士以物汨性，則濁而不復清。枯槁之士以定滅性，則安而不復生。今知濁之亂性也，則靜之，靜之而徐自清矣。知滅性之非道也，則動之，動之而徐自生矣。《易》曰寂然不動，感而遂通天下之故。今所謂動者，亦若是耳。',
                '保此道者，不欲盈。',
                '盈生於極，濁而不能清，安而不能生，所以盈也。',
                '夫惟不盈，故能弊不新成。',
                '物未有不弊者也。夫惟不盈，故其弊不待新成而自去。',
                '第十六章',
                '[原文]',
                '致虚极，守静笃①；万物并作②，吾以观复③。夫物芸芸④，各复归其根。归根⑤曰静，静曰⑥复命⑦。复命曰常⑧，知常曰明⑨。不知常，妄作凶。知常容⑩，容乃公，公乃全⑾，全乃天⑿，天乃道，道乃久，没身不殆。',
                '[译文]',
                '尽力使心灵的虚寂达到极点，使生活清静坚守不变。万物都一齐蓬勃生长，我从而考察其往复的道理。那万物纷纷芸芸，各自返回它的本根。返回到它的本根就叫做清静，清静就叫做复归于生命。复归于生命就叫自然，认识了自然规律就叫做聪明，不认识自然规律的轻妄举止，往往会出乱子和灾凶。认识自然规律的人是无所不包的，无所不包就会坦然公正，公正就能周全，周全才能符合自然的“道”，符合自然的道才能长久，终身不会遭到危险。',
                '[注释]',
                '①致虚极，守静笃：虚和静都是形容人的心境是空明宁静状态，但由于外界的干扰、诱惑，人的私欲开始活动。因此心灵蔽塞不安，所以必须注意"致虚"和"守静"，以期恢复心灵的清明。极、笃，意为极度、顶点。',
                '②作：生长、发展、活动。',
                '③复：循环往复。',
                '④芸芸：茂盛、纷杂、繁多。',
                '⑤归根：根指道，归根即复归于道。',
                '⑥静曰：一本作"是谓"。',
                '⑦复命：复归本性，重新孕育新的生命。',
                '⑧常：指万物运动变化的永恒规律，即守常不变的规则。',
                '⑨明：明白、了解。',
                '⑩容：宽容、包容。',
                '⑾全：周到、周遍。',
                '⑿天：指自然的天，或为自然界的代称。',
                '[延伸阅读1]王弼《道德经注》',
                '致虚极，守静笃。',
                '言致虚物之极，笃守静物之真正也。',
                '万物并作，',
                '动作生长。',
                '吾以观复。',
                '以虚静观其反复。凡有起於虚，动起於静，故万物虽并动作，卒复归於虚静，是物之极笃也。',
                '夫物芸芸，各复归其根。',
                '各反其所始也。',
                '归根曰静，是谓复命，复命曰常，',
                '归根则静，故曰静。静则复命，故曰复命也。复命则得性命之常，故曰常也。',
                '知常曰明。不知常，妄作凶。',
                '常之为物，不偏不彰，无皦昧之状，温凉之象，故曰知常曰明也。唯此复乃能包通万物，无所不容。失此以往，则邪入乎分，则物离其分，故曰不知常，则妄作凶也。',
                '知常容，',
                '无所不包通也。',
                '容乃公，',
                '无所不包通，则乃至于荡然公平也。',
                '公乃王，',
                '荡然公平，则乃至于无所不周普也。',
                '王乃天，',
                '无所不周普，则乃至于同乎天也。',
                '天乃道，',
                '与天合德，体道大通，则乃至于极虚无也。',
                '道乃久，',
                '穷极虚无，得道之常，则乃至于不有极也。',
                '没身不殆。',
                '无之为物，水火不能害，金石不能残。用之於心，则虎兕无所投其齿角，兵戈无所容其锋刃，何危殆之有乎？',
                '[延伸阅读2]苏辙《老子解》',
                '致虛極，守靜篤。',
                '致虛不極，則有未亡也。守靜不篤，則動未亡也。丘山雖去，而微塵未盡，未為極與篤也。蓋致虛存虛，猶未離有，守靜存靜，猶陷於動，而況其他乎？不極不篤，而責虛靜之用，難矣。',
                '萬物並作，吾以觀其復。',
                '極虛篤靜以觀萬物之變，然後不為變之所亂。知凡作之未有不復者也，苟吾方且與萬物皆作，則不足以知之矣。',
                '夫物芸芸，各歸其根。',
                '萬物皆作於性，皆復於性，譬如華葉之生於根而歸於根，濤瀾之生於水而歸於水耳。',
                '歸根日靜，',
                '苟未能自復於性，雖止動息念以求靜，非靜也。故惟歸根，然後為靜。',
                '靜曰復命，',
                '命者，性之妙也。性猶可言，至於命則不可言矣。《易》曰：窮理盡性以至於命。聖人之學道，必始於窮理，中於盡性，終於復命。仁義禮樂，聖人之所以接物也，而仁義禮樂之用，必有所以然者。不知其所以然，徇其名而為之，世俗之士也。知其所以然而後行之，君子也。此之謂窮理。雖然盡心以窮理而後得之，不求則不得也。事物日構於前，必求而後能應，則其為力也勞，而為功也少。聖人外不為物所蔽，其性湛然，不勉而中，不思而得，物至而能應，此之謂盡性。雖然，此吾性也，猶有物我之辨焉，則幾於妄矣。君之命日命，天之命曰命，以性接物，而不知其為我，是以寄之命也。此之謂復命。',
                '復命日常，',
                '方其作也，雖天地山河之大，未有不變壞。不常者惟復於性，而後湛然常存矣。',
                '知常日明。',
                '不以復性為明，則皆世俗之智，雖自謂明，而非明也。',
                '不知常，妄作凶。',
                '不知復性，則綠物而動，無作而非凶，雖得於一時，而失之遠矣。',
                '知常容，',
                '方迷於妄，則自是而非，彼物皆吾敵，吾何以容之？苟知其皆妄，則雖仇－憐，猶將哀而憐之，夫何所不容哉？',
                '容乃公，',
                '無所不容，則彼我之情盡，而尚誰私乎？',
                '公乃王，',
                '無所不公，則天下將往而歸之矣。',
                '王乃天，',
                '無所不懷雖天何以加之。',
                '天乃道，',
                '天猶有形，至於道則極矣，然而雖道外不能復進於此矣。',
                '道乃久，沒身不殆。',
                '第十七章',
                '[原文]',
                '太上①，不知有之②；其次，亲而誉之；其次，畏之；其次，侮之。信不足焉，有不信焉。悠兮③，其贵言④。功成事遂，百姓皆谓“我自然”⑤。',
                '[译文]',
                '最好的统治者，人民并不知道他的存在；其次的统治者，人民亲近他并且称赞他；再次的统治者，人民畏惧他；更次的统治者，人民轻蔑他。统治者的诚信不足，人民才不相信他，最好的统治者是多么悠闲。他很少发号施令，事情办成功了，老百姓说“我们本来就是这样的。”',
                '[注释]',
                '1、太上：至上、最好，指最好的统治者。',
                '2、不知有之：人民不知有统治者的存在。',
                '3、悠兮：悠闲自在的样子。',
                '4、贵言：指不轻易发号施令。',
                '5、自然：自己本来就如此。',
                '[延伸阅读1]王弼《道德经注》',
                '太上，下知有之；',
                '太上，谓大人也，大人在上，故曰太上。大人在上，居无为之事，行不言之教，万物作焉而不为始，故下知有之而已。',
                '其次，亲而誉之；',
                '不能以无为居事、不言为教，立善行施，使下得亲而誉之也。',
                '其次，畏之；',
                '不能复以恩仁，令物而赖威权也。',
                '其次，侮之。',
                '不能法以正齐民而以智治国，下知避之，其令不从，故曰侮之也。',
                '信不足焉，有不信焉。',
                '言从上也。夫御体失性，则疾病生；辅物失真，则疵衅作。信不足焉，则有不信，此自然之道也。己处不足，非智之所济也。',
                '悠兮其贵言。功成事遂，百姓皆谓我自然。',
                '自然，其端兆不可得而见也，其意趣不可得而睹也。无物可以易其言，言必有应，故曰悠兮其贵言也。居无为之事，行不言之教，不以形立物，故功成事遂，而百姓不知其所以然也。',
                '[延伸阅读2]苏辙《老子解》',
                '太上，下知有之；',
                '以道在宥天下，而未嘗治之，民不知其所以然，故亦知有之而已。',
                '其次，親之譽之；',
                '以仁義治天下，其德可懷，其功可見，故民得而親譽之。其名雖美，而厚薄自是始矣。',
                '其次，畏之侮之。',
                '以政齊民，民非不畏也，然力之所不及，則侮之矣。',
                '信不足，有不信，',
                '吾誠自信，則以道御天下足矣。唯不自信，而加以仁義，重以刑政，而民始不信矣。',
                '猶其貴言。功成事遂，百姓謂我自然。',
                '聖人自信有餘，其於言也，猶然貴之不輕出諸口，而民已信之矣。及其功成事遂，則民日遷善遠罪，而不自知也。',
                '第十八章',
                '[原文]',
                '大道废①，有仁义；智慧出②，有大伪；六亲不和③，有孝慈④；国家昏乱，有忠臣。',
                '[译文]',
                '大道被废弃了，才有提倡仁义的需要；聪明智巧的现象出现了，伪诈才盛行一时；家庭出现了纠纷，才能显示出孝与慈；国家陷于混乱，才能见出忠臣。',
                '[注释]',
                '1、大道：指社会政治制度和秩序。',
                '2、智慧：聪明、智巧。',
                '3、六亲：父子、兄弟、夫妇。',
                '4、孝慈：一本作孝子。',
                '[延伸阅读1]王弼《道德经注》',
                '大道废，有仁义；',
                '失无为之事，更以施慧#8，立善道进物也。',
                '智慧出，有大伪；',
                '行术用明，以察奸伪。趣睹形见，物知避之。故智慧出，则大伪生也。',
                '六亲不和，有孝慈；国家昏乱，有忠臣。',
                '甚美之名，生於大恶，所谓美恶同门。六亲，父子兄弟夫妇也。若六亲自和，国家自治，则孝慈忠臣不知其所在矣。鱼相忘於江湖之道，则相濡之德生也。',
                '[延伸阅读2]苏辙《老子解》',
                '大道廢，有仁義；',
                '大道之隆也，仁義行於其中，而民不知。道既廢，而後仁義見矣。',
                '智慧出，有大偽；',
                '世不知道之足以澹足萬物也，而以智慧加之，於是民始以偽報之矣。',
                '六親不和，有孝慈；國家昏亂，有忠臣。',
                '六親方和，孰非孝慈？國家方治，孰非忠臣？堯非不孝也，而獨稱舜，無瞽支也。伊尹、周公非不忠也，而獨稱龍逢、比干，無桀紂也。涸澤之魚，相吻以沬，相濡以溼，不如相忘於江湖。',
                '第十九章',
                '[原文]',
                '绝圣弃智①，民利百倍；绝仁弃义，民复孝慈；绝巧弃利，盗贼无有。此三者②以为文③不足，故令有所属④；见素抱朴⑤，少私寡欲；绝学无忧⑥。',
                '[译文]',
                '抛弃聪明智巧，人民可以得到百倍的好处；抛弃仁义，人民可以恢复孝慈的天性；抛弃巧诈和货利，盗贼也就没有了。圣智、仁义、巧利这三者全是巧饰，作为治理社会病态的法则是不够的，所以要使人们的思想认识有所归属，保持纯洁朴实的本性，减少私欲杂念，抛弃圣智礼法的浮文，才能免于忧患。',
                '[注释]',
                '1、绝圣弃智：抛弃聪明智巧。此处“圣”不作“圣人”，即最高的修养境界解，而是自作聪明之意。',
                '2、此三者：指圣智、仁义、巧利。',
                '3、文：条文、法则。',
                '4、属：归属、适从。',
                '5、见素抱朴：意思是保持原有的自然本色。“素”是没有染色的丝；“朴”是没有雕琢的木；素、朴是同义词。',
                '6、绝学无忧：指弃绝仁义圣智之学。',
                '[延伸阅读1]王弼《道德经注》',
                '绝圣弃智，民利百倍；绝仁弃义，民复孝慈；绝巧弃利，盗贼无有。此三者以为文不足，故令有所属。见素抱朴，少私寡欲。',
                '圣智，才之善也。仁义，人之善也。巧利，用之善也。而直云绝，文甚不足，不令之有所属，无以见其指。故曰此三者以为文而未足，故令人有所属，属之於素朴寡欲。',
                '[延伸阅读2]苏辙《老子解》',
                '絕聖棄智，民利百倍；',
                '非聖智不足以知道，使聖智為天下，其有不以道御物者乎？然世之人不足以知聖智之本，而見其末，以為以巧勝物者也，於是馳騁於其末流，而民始不勝其害矣。故絕聖棄智，民利百倍。',
                '絕仁棄義，民復孝慈；',
                '未有仁而遺其親者也，未有義而後其君者也，仁義所以為孝慈矣。然及其衰也，竊仁義之名以要利於世，於是子有違父，而父有虐子，此則仁義之迹為之也。故絕仁棄義，則民復孝慈。',
                '絕巧棄利，盜賊無有。',
                '巧所以便事也，利所以濟物也，二者非以為盜，盜賊不得則不行。故絕巧棄利，盜賊無有。',
                '些三者，以為文不足，故令有所屬。見素抱樸，少私寡欲。',
                '世之貴此三者，以為天下之不安，由文之不足故也。是以或屬之聖智，或屬之仁義，或屬之巧利，蓋將以文治之也。然而天下益以不安，曷不反其本乎？見素抱樸，少私寡欲，而天下各復其性，雖有三者，無所用之矣。故曰：我無為而民自化，我好靜而民自正，我無事而民自富，我無欲而民自樸。此則聖智之大，仁義之至，巧利之極也。然孔子以仁義禮樂治天下，老子絕而棄之，或者以為不同。《易》曰：形而上者謂之道，形而下者謂之器。孔子之慮後世也深，故示人以器而晦其道，使中人以下守其器，不為道之所眩，以不失為君子，而中人以上，自是以上達也。老子則不然，志於明道而急於開人心，故示人以道而薄於器，以為學者惟器之知，則道隱矣，故絕仁義棄禮樂以明道。夫道不可言，可言皆其似者也。達者因似以識真，而昧者執似以陷於偽。故後世執老子之言以亂天下者有之，而學孔子者無大過。因老子之言以達道者不少，而求之於孔子者常苦其無所從入。二聖人者，皆不得已也，全於此，必略於彼矣。',
                '第二十章',
                '[原文]',
                '唯之与阿①，相去几何？美之与恶②，相去若何？人之所畏③，不可不畏。荒兮④，其未央哉⑤！众人熙熙⑥，如享太牢⑦，如春登台⑧。我⑨独泊兮⑩，其未兆⑾；沌沌兮⑿，如婴儿之未孩⒀；傫傫兮⒁，若无所归。众人皆有余⒂，而我独若遗⒃。我愚人之心也哉⒄！俗人昭昭⒅，我独昏昏⒆。俗人察察⒇，我独闷闷[21]。澹兮[22]，其若海；飂兮[23]，若无止。众人皆有以[24]，而我独顽且鄙[25]。我独异于人，而贵食母[26]。',
                '[译文]',
                '应诺和呵斥，相距有多远？美好和丑恶，又相差多少？人们所畏惧的，不能不畏惧。这风气从远古以来就是如此，好像没有尽头的样子。众人都熙熙攘攘、兴高采烈，如同去参加盛大的宴席，如同春天里登台眺望美景。而我却独自淡泊宁静，无动于衷。混混沌沌啊，如同婴儿还不会发出嘻笑声。疲倦闲散啊，好像浪子还没有归宿。众人都有所剩余，而我却像什么也不足。我真是只有一颗愚人的心啊！众人光辉自炫，唯独我迷迷糊糊；众人都那么严厉苛刻，唯独我这样淳厚宽宏。恍惚啊，像大海汹涌；恍惚啊，像飘泊无处停留。世人都精明灵巧有本领，唯独我愚昧而笨拙。我唯独与人不同的，关键在于得到了“道”。',
                '[注释]',
                '1、唯之与阿：唯，恭敬地答应，这是晚辈回答长辈的声音；阿，怠慢地答应，这是长辈回答晚辈的声音。唯的声音低，阿的声音高，这是区别尊贵与卑贱的用语。',
                '2、美之与恶：美，一本作善，恶作丑解。即美丑、善恶。',
                '3、畏：惧怕、畏惧。',
                '4、荒兮：广漠、遥远的样子。',
                '5、未央：未尽、未完。',
                '6、熙熙：熙，和乐，用以形容纵情奔欲、兴高采烈的情状。',
                '7、享太牢：太牢是古代人把准备宴席用的牛、羊、猪事先放在牢里养着。此句为参加丰盛的宴席。',
                '8、如春登台：好似在春天里登台眺望。',
                '9、我：可以将此“我”理解为老子自称，也可理解为所谓“体道之士”。',
                '10、泊：淡泊、恬静。',
                '11、未兆：没有征兆、没有预感和迹象，形容无动于衷、不炫耀自己。',
                '12、沌沌兮：混沌，不清楚。',
                '13、孩：同“咳”，形容婴儿的笑声。',
                '14、傫傫兮：疲倦闲散的样子。',
                '15、有余：有丰盛的财货。',
                '16、遗：不足的意思。',
                '17、愚人：纯朴、直率的状态。',
                '18、昭昭：智巧光耀的样子。',
                '19、昏昏：愚钝暗昧的样子。',
                '20、察察：严厉苛刻的样子。',
                '21、闷闷：纯朴诚实的样子。',
                '22、澹兮：辽远广阔的样子。',
                '23、飓兮：急风。',
                '24、有以：有用、有为，有本领。',
                '25、顽且鄙：形容愚陋、笨拙。',
                '26、贵食母：母用以比喻“道”，道是生育天地万物之母。此名意为以守道为贵。',
                '[延伸阅读1]王弼《道德经注》',
                '绝学无忧。唯之与阿，相去几何？善之与恶，相去若何？人之所畏，不可不畏。',
                '下篇为学者日益，为道者日损，然则学求益所能而进其智者也。若将无欲而足，何求於益？不知而中，何求於进？夫鸾雀有匹，鸠鸽有仇，寒乡之民，必知旃裘，自然已足，益之则忧。故续凫之足，何异截鹤之胫；畏誉而进，何异畏刑。唯阿美恶，相去何若。故人之所畏，吾亦畏焉，未敢恃之以为用也。',
                '荒兮其未央哉。',
                '叹与俗相返之远也。',
                '众人熙熙，如享太牢，如春登台。',
                '众人迷於美进，惑於荣利，欲进心竞，故熙熙若享太牢，如春登台也。',
                '我独怕兮其未兆，如婴儿之未孩，',
                '言我廓然无形之可名，无兆之可举，如婴兄之未能孩也。',
                '俭俭兮若无所归。',
                '若无所宅。',
                '众人皆有余，而我独若遗。',
                '众人无不有怀有志，盈溢胸心，故曰皆有余也。我独廓然，无为无欲，若遗失之也。',
                '我愚人之心也哉，',
                '绝愚之人心无所别析，意无所好欲。犹然其情不可睹，我颓然若此也。',
                '沌沌兮。',
                '无所别析，不可为明。',
                '俗人昭昭，',
                '耀其光也。',
                '我独若昏；俗人察察，',
                '分别别析也。',
                '我独闷闷。澹兮其若海，',
                '情不可睹。',
                '飂兮若无止。',
                '无所系絷。',
                '众人皆有以，',
                '以，用也，皆欲有所施用也。',
                '而我独顽似鄙。',
                '无所欲为，闷闷昏昏，若无所识，故曰顽且鄙也。',
                '我独异於人，而贵食母。',
                '食母，生之本也。人者皆弃生民之本，贵末饰之华，故曰我独欲异於人。',
                '[延伸阅读2]苏辙《老子解》',
                '絕學無憂。',
                '為學日益，為道日損，不知性命之正，而以學求益，增其所未聞，積之不已，而無以一之，則以圓害方，以直害曲，其中紛然，不勝其憂矣。患夫學者之至此也，故日絕學無憂。若夫聖人未嘗不學，而以道為主，不學而不少，多學而不亂，廓然無憂，而安用絕學耶？',
                '唯之與阿，相去幾何？善之與惡，相去何若？',
                '學者溺於所聞而無以一之，則唯之為恭，阿之為慢，不可同日言矣，而況夫善惡之相反乎？夫唯聖人知萬物同出於性，而皆成於妄，如畫馬牛，如刻虎競，皆非其實，湣焉無是非同異之辨，孰知其相去幾何哉？苟知此矣，則萬物並育而不相害，道並行而不相悖，無足怪矣。',
                '人之所畏，不可不畏。',
                '聖人均彼我，一同異，其心無所復留，然豈以是忽遺世法，犯分亂理而不顧哉？人之、所畏，吾亦畏之；人之所為，吾亦為之。雖列於君臣父子之間，行於禮樂刑政之域，而天下不知其異也。其所以不嬰於物者，其心而已。',
                '荒兮其未央哉。',
                '人皆徇其所知，故介然不出畦吵。聖人兼涉有無，無入而不可，則荒兮其未可央也。',
                '衆人熙熙，如享太牢，如春登臺，我獨怕兮其未兆，若嬰兄之未孩，',
                '人各溺於所好，其美如享太牢，其樂如春登臺，囂然從之，而不知其非。唯聖人深究其妄，遇之泊然不動，如嬰兒之未能孩也。',
                '乘乘兮若無所歸。',
                '乘萬物之理而不自私，故若無所歸。',
                '衆人皆有餘，而我獨若遺。',
                '衆人守其所知，各自以為有餘。聖人包舉萬物而不主於一，超然其若遺也。',
                '我愚人之心也哉，純純兮。',
                '純純，若愚而非愚也。',
                '俗人昭昭，我獨若昏；俗人察察，我獨悶悶。',
                '世俗以分別為智，聖人知群妄之不足辨也，故其外若昏，其中若悶。',
                '忽若晦，寂若無所止。',
                '忽焉若晦，不見其津涯也。寂然無朕，不見其所止宿也。。',
                '衆人皆有以，我獨頑似鄙，',
                '人各有能，故世皆得而用之。聖人才全德備，若無所施，故疑於頑鄙。',
                '我獨異於人，兒貴食母。',
                '道者，萬物之母。衆人徇物忘道，而聖人脫遺萬物，以道為宗，譬如嬰兒無所雜食，食於母而已。',
                '第二十一章',
                '[原文]',
                '孔①德②之容③，惟道是从。道之为物，惟恍惟惚④。惚兮恍兮，其中有象⑤；恍兮惚兮，其中有物；窈兮冥兮⑥，其中有精⑦，其精甚真⑧，其中有信⑨，自今及古⑩，其名不去，以阅众甫⑾。吾何以知众甫之状哉？以此⑿。',
                '[译文]',
                '大德的形态，是由道所决定的。“道”这个东西，没有清楚的固定实体。它是那样的恍恍惚惚啊，其中却有形象。它是那样的恍恍惚惚啊，其中却有实物。它是那样的深远暗昧啊，其中却有精质；这精质是最真实的，这精质是可以信验的。从当今上溯到古代，它的名字永远不能废除，依据它，才能观察万物的初始。我怎么才能知道万事万物开始的情况呢？是从“道”认识的。',
                '[注释]',
                '1、孔：甚，大。',
                '2、德：“道”的显现和作用为“德”。',
                '3、容：运作、形态。',
                '4、恍惚：仿佛、不清楚。',
                '5、象：形象、具象。',
                '6、窈兮冥兮：窈，深远，微不可见。冥，暗昧，深不可测。',
                '7、精：最微小的原质，极细微的物质性的实体。微小中之最微小。',
                '8、甚真：是很真实的。',
                '9、信：信实、信验，真实可信。',
                '10、自今及古：一本作“自古及今”。',
                '11、众甫：甫与父通，引伸为始。',
                '12、以此：此指道。',
                '[延伸阅读1]王弼《道德经注》',
                '孔德之容，唯道是从。',
                '孔，空也。唯以空为德，然后乃能动作从道。',
                '道之为物，唯恍唯惚。',
                '恍惚无形，不系之叹。',
                '忽兮恍兮，其中有象；恍兮忽兮，其中有物。',
                '以无形始物，不系成物，万物以始以成，而不知其所以然。故曰恍兮惚兮，惚兮恍兮，其中有象也。',
                '窈兮冥兮，其中有精；',
                '窈冥，深远之叹。深远不可得而见，然而万物由之，其可得见，以定其真。故曰窈兮冥兮，其中有精也。',
                '其精甚真，其中有信。',
                '信，信验也。物反窈冥，则真精之极得，万物之性定。故曰其精甚真，其中有信也。',
                '自古及今，其名不去，',
                '至真之极，不可得名，无名则是其名也，自古及今，无不由此而成。故曰自古及今，其名不去也。',
                '以阅众甫。',
                '众甫，物之始也。以无名说万物始也。',
                '吾何以知众甫之状哉？以此。',
                '此，上之所云也。言吾何以知万物之始於无哉，以此知之也。',
                '[延伸阅读2]苏辙《老子解》',
                '孔德之容，惟道是從。',
                '道無形也，及其運而為德，則有容矣，故德者道之見也。自是推之，則衆有之容，皆道之見於物者也。',
                '道之為物，唯恍唯惚。惚兮恍，其中有象；恍兮惚，其中有物。',
                '道非有無，故以恍惚言之。然及其運而成象，著而成物，未有不出於惚恍者也。',
                '窈兮冥兮，其中有精；',
                '方有無之未定，惚恍而不可見。及夫有無之交，則見其窈冥深眇，雖未成形，而精存乎其中矣。',
                '其精甚真，其中有信。',
                '物至於成形，則真偽雜矣，方其有精，不容偽也。真偽既雜，自一而為二，自二而為三，紛然錯出，不可復信矣。方其有精，不吾欺也。',
                '自古及今，其名不去，以閱衆甫。',
                '古今雖異，而道則不去，故以不去名之。唯未嘗去，故能以閱衆有之變也。甫，美也，雖萬物之美，不免於變也。',
                '吾何以知衆甫之然哉？以此。',
                '聖人之所以知萬物之所以然者，以能體道而不去故也。',
                '第二十二章',
                '[原文]',
                '曲则全，枉①则直，洼则盈，敝②则新，少则得，多则惑。是以圣人抱一③为天下式④。不自见⑤，故明⑥；不自是，故彰，不自伐⑦，故有功；不自矜，故长。夫唯不争，故天下莫能与之争。古之所谓"曲则全"者，岂虚言哉？诚全而归之。',
                '[译文]',
                '委曲便会保全，屈枉便会直伸；低洼便会充盈，陈旧便会更新；少取便会获得，贪多便会迷惑。所以有道的人坚守这一原则作为天下事理的范式，不自我表扬，反能显明；不自以为是，反能是非彰明；不自己夸耀，反能得有功劳；不自我矜持，所以才能长久。正因为不与人争，所以遍天下没有人能与他争。古时所谓“委曲便会保全”的话，怎么会是空话呢？它实实在在能够达到。',
                '[注释]',
                '1、枉：屈、弯曲。',
                '2、敝：凋敝。',
                '3、抱一：抱，守。一，即道。此意为守道。',
                '4、式：法式，范式。',
                '5、见：音xian，同现。',
                '6、明：彰明。',
                '7、伐：夸。',
                '[延伸阅读1]王弼《道德经注》',
                '曲则全，',
                '不自见，则其明全也。',
                '枉则直，',
                '不自是，则其是彰也。',
                '洼则盈，',
                '不自伐，则其功有也。',
                '弊则新，',
                '不自矜，则其德长也。',
                '少则得，多则惑。',
                '自然之道，亦犹树也。转多转远其根，转少转得其本。多则远其真，故曰惑也；少则得其本，故曰得也。',
                '是以圣人抱一为天下式。',
                '一，少之极也。式，犹则之也。',
                '不自见，故明；不自是，故彰；不自伐，故有功；不自矜，故长。夫唯不争，故天下莫能与之争。古之所谓曲则全者，岂虚言哉，诚全而归之。',
                '[延伸阅读2]苏辙《老子解》',
                '曲則全，',
                '聖人動必循理，理之所在，或直或曲，要於通而已。通故與物不迕，不迕故全也。',
                '枉則直，',
                '直而非理，則非直也。循理雖枉，而天下之至直也。',
                '窪則盈，',
                '衆之所歸者，下也，雖欲不盈，不可得矣。',
                '弊則新，',
                '昭昭察察，非道也。悶悶，若將弊矣，而日新之所自出也。',
                '少則得，',
                '道一而已，得一則無不得矣。',
                '多則惑矣。',
                '多學而無以一之，則惑矣。',
                '是以聖人抱一為天下式。',
                '抱一者，復性者也。蓋曲則全，枉則直，窪則盈，弊則新，少則得，皆抱一之餘也，故以抱一終之。',
                '不自見，故明；',
                '目不自見，故能見物；鏡不自照，故能照物。如使自見自照，則自為之不暇，而何暇及物哉。',
                '不自是，故彰；不自伐，故功；不自矜，故長。夫惟不爭，故天下莫能與之爭。',
                '不自見，不自是，不自伐，不自矜，皆不爭之餘也，故以不爭終之。',
                '古之所謂曲則全者，豈虛言哉，誠全而歸之。',
                '世以直為是，以曲為非，將循理而行於世，則有不免於曲者矣，故終篇復言之曰：此豈虛言哉，誠全而歸之。夫所謂全者，非獨全身也，內以全身，外以全物，物我兼全，而歸復於性，則其為直也大矣。',
                '第二十三章',
                '[原文]',
                '希言自然①。故飘风②不终朝，骤雨③不终日，孰为此者？天地。天地尚不能久，而况于人乎？故从事于道者同于道④；德者同于德；失者同于失⑤。同于道者，道亦乐得之；同于德者，德亦乐得之；同于失者，失亦乐得之。信不足焉，有不信焉！',
                '[译文]',
                '不言政令不扰民是合乎于自然的。狂风刮不了一个早晨，暴雨下不了一整天。谁使它这样的呢？天地。天地的狂暴尚且不能长久，更何况是人呢？所以，从事于道的就同于道，从事于德的就同于德，从事于失的人就同于失。同于道的人，道也乐于得到他；同于德的人，德也乐于得到他；同于失的人，失也乐于得到他。统治者的诚信不足，就会有人不信任。',
                '[注释]',
                '1、希言：字面意思是少说话。此处指统治者少施加政令、不扰民的意思。',
                '2、飘风：大风、强风。',
                '3、骤雨：大雨、暴雨。',
                '4、从事于道者：按道办事的人。此处指统治者按道施政。',
                '5、失：指失道或失德。',
                '[延伸阅读1]王弼《道德经注》',
                '希言自然。',
                '听之不闻名曰希。下章言道之出言，淡兮其无味也，视之不足见，听之不足闻。然则无味不足听之言，乃是自然之至言也。',
                '故飘风不终朝，骤雨不终日。孰为此者？天地。天地尚不能久，而况於人乎？',
                '言暴疾美兴不长也。',
                '故从事於道者，道者同於道，',
                '从事，谓举动从事於道者也。道以无形无为，成济万物，故从事於道者，以无为为君，不言为教，绵绵若存。而物得其真，与道同体，故曰同於道。',
                '德者同於德，',
                '得，少也，少则得，故曰得也。行得则与得同体，故曰同於得也。',
                '失者同於失。',
                '失，累多也，累多则失，故曰失也。行失则与失同体，故曰同於失也。',
                '同於道者，道亦乐得之；同於德者，德亦乐得之；同於失者，失亦乐得之。',
                '言随行其所，故同而应之。',
                '信不足焉，有不信焉。',
                '忠信不足於下焉，有不信也。',
                '[延伸阅读2]苏辙《老子解》',
                '希言自然。',
                '言出於自然，則簡而中；非其自然而強言之，則煩而俳信矣。故曰道之出口，淡乎其無味，視之不足見，聽之不足聞，用之不可既。此所謂希言矣。',
                '飄風不終朝，暴雨不終日。孰為此者？天地。天地尚不能久，而況於人乎？',
                '陰陽不爭，風雨時至，不疾不徐，盡其勢之所至而後止。若夫陽亢於上，陰伏於下，否而不得洩，於是為飄風暴雨，若將不勝，然其勢不能以終日。古之聖人言出於希，行出於夷，皆因其自然，故久而不窮。世或厭之，以為不若詭辮之悅耳，怪行之驚世，不知其不能久也。',
                '故從事於道者，道者同於道，德者同於德，失者同於失。同於道者，道亦得之；同於德者，德亦得之；同於失者，失亦得之。',
                '孔子曰：苟志於仁矣，無惡也。故曰仁者之過易辭。志於仁猶若此，而況志於道者乎？夫苟從事於道矣，則其所為合於道者得道，合於德者得德，不幸而失，雖失於所為，然必有得於道德矣。',
                '信不足，有不信。',
                '不知道者，信道不篤，因其失而疑之，於是益以不信。失惟知道，然後不以得失疑道也。',
                '第二十四章',
                '[原文]',
                '企①者不立，跨②者不行；自见者不明；自是者不彰；自伐者无功；自矜者不长。其在道也，曰余食赘形③。物或恶之，故有道者不处。',
                '[译文]',
                '踮起脚跟想要站得高，反而站立不住；迈起大步想要前进得快，反而不能远行。自逞已见的反而得不到彰明；自以为是的反而得不到显昭；自我夸耀的建立不起功勋；自高自大的不能做众人之长。从道的角度看，以上这些急躁炫耀的行为，只能说是剩饭赘瘤。因为它们是令人厌恶的东西，所以有道的人决不这样做。',
                '[注释]',
                '1、企：一本作“支”，意为举起脚跟，脚尖着地。',
                '2、跨：跃、越过，阔步而行。',
                '3、赘形：多余的形体，因饱食而使身上长出多余的肉。',
                '[延伸阅读1]王弼《道德经注》',
                '跂者不立，',
                '物尚进则失安，故曰企者不立。',
                '跨者不行，自见者不明，自是者不彰，自伐者无功，自矜者不长。其在道也，曰余食赘行。',
                '其唯於道而论之，若却至之行，盛馔之余也。本虽美更可秽也，本虽有功而自伐之，故更为疣赘者也。',
                '物或恶之，故有道者不处。',
                '[延伸阅读2]苏辙《老子解》',
                '跂者不立，跨者不行。自見者不明，自是者不彰，自伐者無功，自矜者不長。',
                '人未有不能立且行者也，苟以立為未足而加之以跂，以行為未足而加之以跨，未有不喪失其行立者。彼其自見、自是、自伐、自矜者，亦若是矣。',
                '其於道也，日餘食贅行。',
                '譬如飲食，適飽則已，有餘則病。譬如四體，適完則已，有贅則累。',
                '物或惡之，故有道者不處。',
                '第二十五章',
                '[原文]',
                '有物混成①，先天地生。寂兮寥兮②，独立而不改③，周行而不殆④，可以为天地母⑤。吾不知其名，强字之曰：道⑥，强为之名曰：大⑦。大曰逝⑧，逝曰远，远曰反⑨。故道大，天大，地大，人亦大⑩。域中⑾有四大，而人居其一焉。人法地，地法天，天法道，道法自然⑿。',
                '[译文]',
                '有一个东西混然而成，在天地形成以前就已经存在。听不到它的声音也看不见它的形体，寂静而空虚，不依靠任何外力而独立长存永不停息，循环运行而永不衰竭，可以作为万物的根本。我不知道它的名字，所以勉强把它叫做“道”，再勉强给它起个名字叫做“大”。它广大无边而运行不息，运行不息而伸展遥远，伸展遥远而又返回本原。所以说道大、天大、地大、人也大。宇宙间有四大，而人居其中之一。人取法地，地取法天，天取法“道”，而道纯任自然。',
                '[注释]',
                '1、物：指“道”。混成：混然而成，指浑朴的状态。',
                '2、寂兮寥兮：没有声音，没有形体。',
                '3、独立而不改：形容“道”的独立性和永恒性，它不靠任何外力而具有绝对性。',
                '4、周行：循环运行。不殆：不息之意。',
                '5、天地母：一本作“天下母”。母，指“道”，天地万物由“道”而产生，故称“母”。',
                '6、强字之曰道：勉强命名它叫“道”。',
                '7、大：形容“道”是无边无际的、力量无穷的。',
                '8、逝：指“道”的运行周流不息，永不停止的状态。',
                '9、反：另一本作“返”。意为返回到原点，返回到原状。',
                '10、人亦大：一本作“王亦大”，意为人乃万物之灵，与天地并立而为三才，即天大、地大、人亦大。',
                '11、域中：即空间之中，宇宙之间。',
                '12、道法自然：“道”纯任自然，本来如此。',
                '[延伸阅读1]王弼《道德经注》',
                '有物混成，先天地生。',
                '混然不可得而知，而万物由之以成，故曰混成也。不知其谁之子，故先天地生。',
                '寂兮寥兮，独立不改，',
                '寂寞无形体也。无物之匹，故曰独立也。返化终始不失其常、故曰不改也。',
                '周行而不殆，可以为天下母。',
                '周行无所不至而免殆，能生全大形也，故可以为天下母也。',
                '吾不知其名，',
                '名以定形，混成无形，不可得而定，故曰不知其名也。',
                '字之曰道，',
                '夫名以定形，字以称可言。道取於无物而不由也，是混成之中，可言之称最大也。',
                '强为之名曰大，',
                '吾所以字之曰道者，取其可言之称最大也。责其字定之所由，则系於大，大有系则必有分，有分则失其极矣。故曰强之为名曰大。',
                '大曰逝，',
                '逝，行也，不守一大体而已，周行无所不至，故曰逝也。',
                '逝曰远，远曰反。',
                '远，极也，周无所不穷极，不偏於一逝，故曰远也。不随於所适，其体独立，故曰反也',
                '故道大，天大，地大，王亦大。',
                '天地之性人为贵，而王是人之主也。虽不职大，亦复为大。与三匹，故曰王亦大也。',
                '域中有四大，',
                '四大，道、天、地、王也。凡物有称有名，则非其极也。言道则有所由，有所由然后谓之为道。然则是道称中之大也，不若无称之大也。无称不可得而名曰域也，道、天、地、王皆在乎无称之内，',
                '故曰域中有四大者也。',
                '而王居其一焉。',
                '处人主之大也。',
                '人法地，地法天，天法道，道法自然。',
                '法谓法则也，人不违地，乃得全安，法地也。地不违天，乃得全载，法天也。天不违道，乃得全覆，法道也。道不违自然，乃得其性，法自然者。在方而法方，在圆而法圆，於自然无所违也。自然者，无称之言，穷极之辞也。用智不及无知，而形魄不及精象，精象不及无形，有仪不及无仪，故转相法也。道顺自然，天故资焉；天法於道，地故则焉；地法於天，人故象焉。所以为主其一之者，主也。',
                '[延伸阅读2]苏辙《老子解》',
                '有物混成，先天地生。',
                '夫道，非清非濁，非高非下，非去非來，非善非惡，混然而成體，其於人為性，故曰有物混成。此未有知其生者，蓋湛然常存，而天地生於其中耳。',
                '寂兮寥兮，獨立而不改，周行而不殆，可以為天下母。',
                '寂兮無聲，寥兮無形，獨立無匹而未嘗變，行於群有而未嘗殆，俯以化育萬物，則皆其母矣。',
                '吾不知其名，字之曰道，強為之名曰大。',
                '道本無名，聖人見萬物之無不由也，故字之曰道。見萬物之莫能加也，故強為之名曰大。然其實則無得而稱之也。',
                '大曰逝，逝曰遠，遠曰反。',
                '自大而求之，則逝而往矣。自往而求之，則遠不及矣。雖逝雖遠，然反而求之，一心足矣。',
                '故道大，天大，地大，王亦大。域中有四大，而王居一焉。人法地，地法天，天法道，道法自然。',
                '由道言之，則雖天地與王，皆不足大也。然世之人習知三者之大，而不信道之大也。故以實告之，人不若地，地不若天，天不若道，道不若自然。然使人一日復性，則此三者人皆足以盡之矣。',
                '第二十六章',
                '[原文]',
                '重为轻根，静为躁君①。是以君子②终日行不离辎重③，虽有荣观④，燕处⑤超然。奈何万乘之主⑥，而以身轻天下⑦？轻则失根⑧，躁则失君。',
                '[译文]',
                '厚重是轻率的根本，静定是躁动的主宰。因此君子终日行走，不离开载装行李的车辆，虽然有美食胜景吸引着他，却能安然处之。为什么大国的君主，还要轻率躁动以治天下呢？轻率就会失去根本；急躁就会丧失主导。',
                '[注释]',
                '①躁：动。君：主宰。',
                '②君子：一本作“圣人”。指理想之主。',
                '③辎重：军中载运器械、粮食的车辆。',
                '④荣观：贵族游玩的地方。指华丽的生活。',
                '⑤燕处：安居之地；安然处之。',
                '⑥万乘之主：乘指车子的数量。“万乘”指拥有兵车万辆的大国。',
                '⑦以身轻天下：治天下而轻视自己的生命。',
                '⑧轻则失根：轻浮纵欲，则失治身之根。',
                '[延伸阅读1]王弼《道德经注》',
                '重为轻根，静为躁君。',
                '凡物轻不能载重，小不能镇大。不行者使行，不动者制动，是以重必为轻根，静必为躁君也。',
                '是以圣人终日行不离辎重。',
                '以重为本，故不离。',
                '虽有荣观，燕处超然。',
                '不以经心也。',
                '奈何万乘之主，而以身轻天下。轻则失本，躁则失君。',
                '轻不镇重也，失本为丧身也，失君为失君位也。',
                '[延伸阅读2]苏辙《老子解》',
                '重為輕根，靜為躁君。',
                '凡物輕不能載重，小不能鎮大，不行者使行，不動者制動，故輕以重為根，躁以靜為君。',
                '是以君子終日行不離輜重。雖有榮觀，燕處超然。',
                '行欲輕而不離輜重，榮觀雖樂而必有燕處，重靜之不可失如此。',
                '奈何萬乘之主，而以身輕天下。',
                '人主以身任天下，而輕其身，則不足以任天下矣。',
                '輕則失臣，躁則失君。',
                '輕與躁無施而可，然君輕則臣知其不足賴，臣躁則君知其志於利，故曰輕則失臣，躁則失君。',
                '第二十七章',
                '[原文]',
                '善行，无辙迹①；善言②，无瑕谪③；善数④，不用筹策⑤；善闭，无关楗而不可开⑥；善结，无绳约而不可解⑦。是以圣人常善救人，故无弃人；常善救物，故无弃物。是谓袭明⑧。故善人者，不善人之师；不善人者，善人之资⑨。不贵其师，不爱其资，虽智大迷，是谓要妙⑩。',
                '[译文]',
                '善于行走的，不会留下辙迹；善于言谈的，不会发生病疵；善于计数的，用不着竹码子；善于关闭的，不用栓梢而使人不能打开；善于捆缚的，不用绳索而使人不能解开。因此，圣人经常挽救人，所以没有被遗弃的人；经常善于物尽其用，所以没有被废弃的物品。这就叫做内藏着的聪明智慧。所以善人可以做为恶人们的老师，不善人可以作为善人的借鉴。不尊重自己的老师，不爱惜他的借鉴作用，虽然自以为聪明，其实是大大的糊涂。这就是精深微妙的道理。',
                '[注释]',
                '1、撤迹：轨迹，行车时车轮留下的痕迹。',
                '2、善言：指善于采用不言之教。',
                '3、瑕谪：过失、缺点、疵病。',
                '4、数：计算。',
                '5、筹策：古时人们用作计算的器具。',
                '6、关楗：栓梢。古代家户里的门有关，即栓；有楗，即梢，是木制的。',
                '7、绳约：绳索。约，指用绳捆物。',
                '8、袭明：内藏智慧聪明。袭，覆盖之意。',
                '9、资：取资、借鉴的意思',
                '10、要妙：精要玄妙，深远奥秘。',
                '[延伸阅读1]王弼《道德经注》',
                '善行无辙迹，',
                '顺自然而行，不造不始，故物得至而无辙迹也。',
                '善言无瑕谪，',
                '顺物之性，不别不析，故无瑕谪可得其门也。',
                '善数不用筹策，',
                '因物之数，不假形也。',
                '善闭无关楗而不可开，善结无绳约而不可解。',
                '因物自然，不设不施，故不用关楗绳约，而不可开解也。此五者皆言不造不施，因物之性，不以形制物也。',
                '是以圣人常善救人，故无弃人；',
                '圣人不立形名，以检於物，不造进向以殊弃不肖，辅万物之自然而不为始，故曰无弃人也。不尚贤能，则民不争；不贵难得之货，则民不为盗；不见可欲，则民心不乱。常使民心无欲无惑，则无弃人矣。',
                '常善救物，故无弃物，是谓袭明。故善人者，不善人之师；',
                '举善以师不善，故谓之师矣。',
                '不善人者，善人之资。',
                '资，取也。善人以善齐不善，以善弃不善也#3，故不善人，善人之所取也。',
                '不贵其师，不爱其资，虽智大迷。',
                '虽有其智，自任其智不因物，於其道必失，故曰虽智大迷。',
                '是谓要妙。',
                '[延伸阅读2]苏辙《老子解》',
                '善行無轍迹，',
                '乘理而行，故無迹。',
                '善言無瑕謫，',
                '時然後言，故言滿天下無口過。',
                '善計不用籌算，',
                '萬物之數，畢陳於前，不計而知，安用籌算。',
                '善閉無關楗而不可開，善結無繩約而不可解。',
                '全德之人，其於萬物，如母之於子，雖縱之而不去，故無關而能閉，無繩而能約。',
                '是以聖人常善救人，故無棄人；常善救物，故無棄物，',
                '彼方執算以計，設關以閉，持繩以結，其力之所及者少矣。聖人之於人，非特容之，又善救之。我不棄人，而人安得不歸我乎？',
                '是謂襲明。',
                '救人於危難之中，非救之大者也。方其流轉生死，為物所蔽，而推吾至明以與之，使暗者皆明如燈，相傳相襲而不絕，則可謂善救人矣。',
                '故善人，不善人之師；不善人，善人之資。不貴其師，不愛其資。',
                '聖人無心於教，故不愛其資；天下無心於學，故不貴其師。聖人非獨吾忘天下，亦能使天下忘我故也。',
                '雖智大迷，是謂要妙。',
                '聖人之妙，雖智者有所不諭也。',
                '第二十八章',
                '[原文]',
                '知其雄①，守其雌②，为天下溪③。为天下溪，常德不离，复归于婴儿④。知其白，守其黑，为天下式⑤，为天下式，常德不忒⑥，复归于无极⑦。知其荣⑧，守其辱⑨，为天下谷⑩。为天下谷，常德乃足，复归于朴⑾。朴散则为器⑿，圣人用之，则为官长⒀，故大制不割⒁。',
                '[译文]',
                '深知什么是雄强，却安守雌柔的地位，甘愿做天下的溪涧。甘愿作天下的溪涧，永恒的德性就不会离失，回复到婴儿般单纯的状态。深知什么是明亮，却安于暗昧的地位，甘愿做天下的模式。甘愿做天下的模式，永恒的德行不相差失，恢复到不可穷极的真理。深知什么是荣耀，却安守卑辱的地位，甘愿做天下的川谷。甘愿做天下的川谷，永恒的德性才得以充足，回复到自然本初的素朴纯真状态。朴素本初的东西经制作而成器物，有道的人沿用真朴，则为百官之长，所以完善的政治是不可分割的。',
                '[注释]',
                '1、雄：比喻刚劲、躁进、强大。',
                '2、雌：比喻柔静、软弱、谦下。',
                '3、溪：沟溪。',
                '4、婴儿：象征纯真、稚气。',
                '5、式：楷模、范式。',
                '6、忒：过失、差错。',
                '7、无极：意为最终的真理。',
                '8、荣：荣誉，宠幸。',
                '9、辱：侮辱、羞辱。',
                '10、谷：深谷、峡谷，喻胸怀广阔。',
                '11、朴：朴素。指纯朴的原始状态。',
                '12、器：器物。指万事万物。',
                '13、官长：百官的首长，领导者、管理者。',
                '14、大制不割：制，制作器物，引申为政治；割，割裂。此句意为：完整的政治是不割裂的。',
                '[延伸阅读1]王弼《道德经注》',
                '知其雄，守其雌，为天下溪。为天下溪，常德不离，复归於婴儿。',
                '雄，先之属。雌，后之属也。知为天下之先也，必后也，是以圣人后其身而身先也。溪不求物而物自归之，婴兄不用智而合自然之智。',
                '知其白，守其黑，为天下式。',
                '式，模则也。',
                '为天下式，常德不忒，',
                '忒，差也。',
                '复归於无极。',
                '不可穷也。',
                '知其荣，守其辱，为天下谷。为天下谷，常德乃足，复归於朴。',
                '此三者，言常反终后乃德全其所处也。下章云反者道之动也，功不可取，常处其母也。',
                '朴散则为器，圣人用之则为官长，',
                '朴，真也。真散则百行出，殊类生，若器也。圣人因其分散，故为之立官长，以善为师，不善为资，移风易俗，复使归於一也。',
                '故大制不割。',
                '大制者，以天下之心为心，故无割也。',
                '[延伸阅读2]苏辙《老子解》',
                '知其雄，守其雌，為天下谿。為天下谿，常德不離，復歸於嬰兒。知其白，守其黑，為天下式。為天下式，常德不武，復歸於無極。知其榮，守其辱，為天下谷。為天下谷，常德乃足，復歸於樸。',
                '雄雌，先後之及我者也。白黑，明闇之及我者也。榮辱，貴賤之及我者也。夫欲先而惡後，欲明而惡闇，欲貴而惡賤，物之情也。然而先後之及我，不若明闇之切；明闇之及我，不若貴賤之深。古之聖人去妄以求復性，其性愈明，則其守愈下；其守愈下，則其德愈厚；其德愈厚，則其歸愈大。蓋不知而不為，不若知而不為之至也。知其雄，守其雌，知性者也。知性而爭心止，則天下之爭先者，皆將歸之，如水之赴谿，莫有去者。雖然，譬如嬰兒能受而未能用也，故曰復歸於嬰兒。知其白，守其黑，見性者也。居闇而視明，天下之明者，皆不能以形逃也，故衆明則之以為法，雖應萬物，而法未嘗差，用未嘗窮也，故曰復歸於無極。知其榮，守其辱，復性者也。諸妄已盡，處辱而無憾，曠兮如谷之虛，物來而應之，德足於此，純性而無雜矣，故曰復歸於樸。',
                '樸散則為器，聖人用之則為官長，故大制不割。',
                '聖人既歸於樸，復散樸為器，以應萬物。譬如人君分政以立官長，亦因其勢之自然，雖制而非有所割裂也。',
                '第二十九章',
                '[原文]',
                '将欲取①天下而为②之，吾见其不得已③。天下神器④，不可为也，不可执也⑤。为者败之，执者失之。是以圣人无为⑥，故无败，故无失。夫⑦物⑧或行或随⑨；或觑或吹⑩；或强或羸⑾；或载或隳⑿。是以圣人去甚、去奢、去泰⒀。',
                '[译文]',
                '想要治理天下，却又要用强制的办法，我看他不能够达到目的。天下的人民是神圣的，不能够违背他们的意愿和本性而加以强力统治，否则用强力统治天下，不能够违背他们的意愿和本性而加以强力统治，否则用强力纺治天下，就一定会失败；强力把持天下，就一定会失去天下。因此，圣人不妄为，所以不会失败；不把持，所以不会被抛弃。世人秉性不一，有前行有后随，有轻嘘有急吹，有的刚强，有的赢弱；有的安居，有的危殆。因此，圣人要除去那种极端、奢侈的、过度的措施法度。',
                '[注释]',
                '1、取：为、治理。',
                '2、为：指有为，靠强力去做。',
                '3、不得己：达不到、得不到。',
                '4、天下神器：天下，指天下人。神器，神圣的物。',
                '5、执：掌握、执掌。',
                '6、无为：顺应自然而不强制。',
                '7、夫：一本作“故”。',
                '8、物：指人，也指一切事物。',
                '9、随：跟随、顺从。',
                '10、觑：轻声和缓地吐气。吹：急吐气。',
                '11、赢：赢弱、虚弱。',
                '12、或载或隳：载，安稳。隳，危险。',
                '13、泰：极、太。',
                '[延伸阅读1]王弼《道德经注》',
                '将欲取天下而为之，吾见其不得已。天下神器，',
                '神，无形无方也。器，合成也。无形以合，故谓之神器也。',
                '不可为也。为者败之，执者失之。',
                '万物以自然为性，故可因而不可为也，可通而不可执也。物有常性而造为之，故必败也；物有往来而执之，故必失矣。',
                '故物或行或随，或歔或吹，或强或羸，或挫或隳。是以圣人去甚，去奢，去泰。',
                '凡此诸或，言物事逆顺反覆，不施为执割也。圣人达自然之至，畅万物之情，故因而不为，顺而不施，除其所以迷，去其所以惑，故心不乱而物性自得之也。',
                '[延伸阅读2]苏辙《老子解》',
                '將欲取天下而為之，吾見其不得已。',
                '聖人之有天下，非取之也，萬物歸之，不得已而受之。其治天下，非為之也，因萬物之自然，而除其害耳。若欲取而為之，則不可得矣。',
                '天下神器，不可為也。為者敗之，執者失之。',
                '凡物皆不可為也。雖有百人之聚，不循其自然而妄為之，鈴有齟齬不服者，而況天下乎？雖然小物寡衆，蓋有可以力取而智奪者，至於天下之大，有神主之，不待其自歸則叛，不聽其自治則亂矣。',
                '凡物或行或隨，或陶或吹，或強或贏，或載或嫦。是以聖人去甚，去奢，去泰。',
                '陰陽相盪，高下相傾，大小相使，或行於前，或隨於後，或徇而煖之，或吹而寒之，或益而強之，或損而贏之，或載而成之，或環而毀之，皆物之自然，而勢之不免者也。然世之愚人，私己而務得，乃欲龍而違之，其禍不覆則折。唯聖人知其不可逆，則順以待之，去其甚，去其奢，去其泰，使不至於過而傷物，而天下無患矣，此不為之至也。堯湯之於水旱，雖不能免，而終不至於敗，由此故也。《易》之泰曰：后以財成天地之道，輔相天地之宜，以左右民。三陽在內，三陰在外，物之泰極矣。聖人懼其過而害生，故財成而輔相之，使不至於過，此所謂去甚、去奢、去泰也。',
                '第三十章',
                '[原文]',
                '以道佐人主者，不以兵强天下，其事好还①。师之所处，荆棘生焉。大军之后，必有凶年②。善有果③而已，不敢④以取强⑤。果而勿矜，果而勿伐，果而勿骄，果而不得已，果而勿强。物壮⑥则老，是谓不道⑦，不道早已⑧。',
                '[译文]',
                '依照“道”的原则辅佐君主的人，不以兵力逞强于天下。穷兵黩武这种事必然会得到报应。军队所到的地方，荆棘横生，大战之后，一定会出现荒年。善于用兵的人，只要达到用兵的目的也就可以了，并不以兵力强大而逞强好斗。达到目的了却不自我矜持，达到目的了也不去夸耀骄傲，达到目的了也不要自以为是，达到目的却出于不得已，达到目的却不逞强。事物过去强大就会走向衰朽，这就说明它不符合于“道”，不符合于“道”的，就会很快死亡。',
                '[注释]',
                '1、其事好还：用兵这件事一定能得到还报。还：还报、报应。',
                '2、凶年：荒年、灾年。',
                '3、善有果：果，成功之意。指达到获胜的目的。',
                '4、不敢：帛书本为“毋以取强”。',
                '5、取强：逞强、好胜。',
                '6、物壮：强壮、强硬。',
                '7、不道：不合乎于“道”。',
                '8、早已：早死、很快完结。',
                '[延伸阅读1]王弼《道德经注》',
                '以道佐人主者，不以兵强天下，',
                '以道佐人主，尚不可以兵强於天下，况人主躬於道者乎？',
                '其事好还。',
                '为始者务欲立功生事，而有道者务欲还反无为，故云其事好还也。',
                '师之所处，荆棘生焉。大军之后，必有凶年。',
                '言师凶害之物也，无有所济，必有所伤。贼害人民，残荒田亩，故约荆棘生也。',
                '善有果而己，不敢以取强。',
                '果，犹济也。言善用师者，趣以济难而已矣，不以兵力取强於天下矣。',
                '果而勿矜，果而勿伐，果而勿骄，',
                '吾不以师道为尚，不得已而用，何矜骄之有也。',
                '果而不得已，果而勿强。',
                '言用兵虽趣功果济难，然时故不得已当复，用者但当以除暴乱，不遂用果以为强也。',
                '物壮则老，是谓不道，不道早已。',
                '壮，武力暴兴也，喻以兵强於天下者也。飘风不终朝，骤雨不终日，故暴兴必不道早已也。',
                '[延伸阅读2]苏辙《老子解》',
                '以道佐人主者，不以兵強天下，其事好還。',
                '聖人用兵，皆出不得已。非不得已而欲以強勝天下，雖或能勝，其禍必還報之。楚靈、齊湣、秦始皇、漢孝武，或以殺其身，或以禍其子孫。人之所毒，鬼之所疾，未有得免者也。',
                '師之所處，荊棘生焉。大軍之後，必有凶年。',
                '兵之所在，民事廢，故田不修。用兵之後，殺氣勝，故年穀傷。凡兵皆然，而況以兵強天下者耶？',
                '故善者果而已，不敢以取強。',
                '果，次也。德所不能綏，政所不能服，不得已而後以兵次之耳。',
                '果而勿矜，果而勿伐，果而勿驕，果而不得已，是果而勿強。',
                '勿矜、勿伐、勿驕、不得已四者，所以為勿強也。',
                '物壯則老，是謂不道，不道早已。',
                '壯之必老，物無不然者。唯有道者成而若缺，盈而若沖，未嘗壯，故未嘗老，未嘗死。以兵強天下，壯亦甚矣，而能無老乎？',
                '第三十一章',
                '[原文]',
                '夫兵者①，不祥之器，物或恶之②，故有道者不处。君子居则贵左③，用兵则贵右。兵者不祥之器，非君子之器，不得已而用之，恬淡④为上，胜而不美，而美之者，是乐杀人。夫乐杀人者，则不可得志于天下矣。吉事尚左，凶事尚右。偏将军居左，上将军居右。言以丧礼处之。杀人之众，以悲哀⑤莅之⑥，战胜以丧礼处之。',
                '[译文]',
                '兵器啊，是不祥的东西，人们都厌恶它，所以有“道”的人不使用它。君子平时居处就以左边为贵而用兵打仗时就以右边为贵。兵器这个不祥的东西，不是君子所使用的东西，万不得已而使用它，最好淡然处之，胜利了也不要自鸣得意，如果自以为了不起，那就是喜欢杀人。凡是喜欢杀人的人，就不可能得志于天下。吉庆的事情以左边为上，凶丧的事情以右方为上，偏将军居于左边，上将军居于右边，这就是说要以丧礼仪式来处理用兵打仗的事情。战争中杀人众多，要用哀痛的心情参加，打了胜仗，也要以丧礼的仪式去对待战死的人。',
                '[注释]',
                '1、夫兵者：一本作“夫佳兵者”。兵者，指兵器。夫，作为发语词。',
                '2、物或恶之：物，指人。意为人所厌恶、憎恶的东西。',
                '3、贵左：古人以左为阳以右为阴。阳生而阴杀。尚左、尚右、居左、居右都是古人的礼仪。',
                '4、恬淡：安静、沉着。',
                '5、悲哀：一本作哀悲。',
                '6、莅之：到达、到场。',
                '[延伸阅读1]王弼《道德经注》',
                '夫佳兵者不祥之器，物惑恶之，故有道者不处。君子居则贵左，用兵则贵右。兵者不祥之器，非君子之器，不得已而用之，恬澹为上。胜而不美，而美之者，是乐杀人。夫乐杀人者，则不可以得於天下矣。吉事尚左；凶事尚右。偏将军居左，上将军居右，言以丧礼处之。杀人之众，以悲哀泣之，战胜以丧礼处之。',
                '[延伸阅读2]苏辙《老子解》',
                '夫佳兵者不祥之器，物或惡之，故有道者不處。',
                '以之濟難，而不以為常，是謂不處。',
                '君子居則貴左，用兵則貴右。兵者不祥之器，非君子之器，不得已而用之，恬淡為上。勝而不美，而美之者，是樂殺人。夫樂殺人者，不可得志於天下。吉事尚左，凶事尚右，偏將軍處左，上將軍處右，言以喪禮處之。殺人衆多，以悲哀泣之，戰勝則以喪禮處之。',
                '第三十二章',
                '[原文]',
                '道常无名，朴①。虽小②，天下莫能臣③。候王若能守之，万物将自宾④。天地相合，以降甘露，民莫之令而自均⑤。始制有名⑥，名亦既有，夫亦将知止，知止可以不殆⑦。譬道之在天下，犹川谷之于江海⑧。',
                '[译文]',
                '“道”永远是无名而质朴的，它虽然很小不可见，天下没有谁能使它服从自己。侯王如果能够依照“道”的原则治理天下，百姓们将会自然地归从于它。天地间阴阳之气相合，就会降下甘露，人们不必指使它而会自然均匀。治理天下就要建立一种管理体制，制定各种制度确定各种名分，任命各级官长办事。名分既然有了，就要有所制约，适可而止，知道制约、适可而止，就没有什么危险了。“道”存在于天下，就像江海，一切河川溪水都归流于它，使万物自然宾服。',
                '[注释]',
                '1、无名、朴：这是指“道”的特征。',
                '2、小：用以形容“道”是隐而不可见的。',
                '3、莫能臣：臣，使之服从。这里是说没有人能臣服它。',
                '4、自宾：宾，服从。自将宾服于“道”。',
                '5、自均：自然均匀。',
                '6、始制有名：万物兴作，于是产生了各种名称。名，即名分，即官职的等级名称。',
                '7、可以不殆：不殆，没有危险。',
                '8、犹川谷之于江海：之于，流入；一说正文应为“道之在天下，譬犹江海之与川谷”。',
                '[延伸阅读1]王弼《道德经注》',
                '道常无名，天下莫能臣也。侯王若能守之，万物将自宾。',
                '道无形不系，常不可名，以无名为常，故曰道常无名也。朴之为物，以无为心也，亦无名，故将得道，莫若守朴。夫智者可以能臣也，勇者可以武使也，巧者可以事役也，力者可以重任也，朴之物，愤然不偏，近於无有，故曰莫能臣也。抱朴为无，不以物累其真，不以欲害其神，则物自宾而道自得也。',
                '天地相合，以降甘露，民莫之令而自均。',
                '言天地相合，则甘露不求而自降；我守其真性无为，则民不令而自均也。',
                '始制有名，名亦既有。夫亦将知止，知止所以不始。',
                '始制，谓朴散始为官长之时也。始制官长，不可不立名分以定尊卑，故始制有名也。过此以往，将争锥刀之末，故曰名亦既有。夫亦将知止也，遂任名以号物，则失治之母也，故知止所以不殆也。譬道之在天下，犹川谷之与江海。',
                '川谷之以求江与海，非江海召之，不召不求而自归者。世行道於天下者，不令而自均，不求而自得，故曰犹川谷之与江海也。',
                '[延伸阅读2]苏辙《老子解》',
                '道常無名。樸雖小，天下不敢臣。侯王若能守，萬物將自賓。',
                '樸，性也。道常無名，則性亦不可名矣。故其為物，舒之無所不在，而斂之不盈毫末，此所以雖小而不可臣也。故匹夫之賤守之，則塵垢枇糠足以陶鑄堯舜；而侯王之尊不能守，則萬物不賓矣。',
                '天地相合，以降甘露，人莫之令而自均。',
                '沖氣升降，相合為一，而降甘露，胞然被於萬物，無不均遍。聖人體至道以應諸有，亦露之無不及者，此所以能賓萬物也。',
                '始制有名，名亦既有，夫亦將知止，知止所以不殆。',
                '聖人散樸為器，因器制名，豈其徇名而忘樸、逐末而喪本哉？蓋亦知復於性，是以乘萬變而不殆也。',
                '譬道之在天下，猶川谷之與江海。',
                '江海，水之鍾也。川谷，水之分也。道，萬物之宗也。萬物，道之末也。皆水也，故川谷歸其所鍾；皆道也，故萬物賓其所宗。',
                '第三十三章',
                '[原文]',
                '知人者智，自知者明。胜人者有力，自胜者强①。知足者富，强行②者有志，不失其所者久，死而不亡③者寿。',
                '[译文]',
                '能了解、认识别人叫做智慧，能认识、了解自己才算聪明。能战胜别人是有力的，能克制自己的弱点才算刚强。知道满足的人才是富有人。坚持力行、努力不懈的就是有志。不离失本分的人就能长久不衰，身虽死而“道”仍存的，才算真正的长寿。',
                '[注释]',
                '1、强：刚强、果决。',
                '2、强行：坚持不懈、持之以恒。',
                '3、死而不亡：身虽死而“道”犹存。',
                '[延伸阅读1]王弼《道德经注》',
                '知人者智，自知者明。',
                '知人者，智而已矣，未若自知者，超智之上也。',
                '胜人者有力，自胜者强。',
                '胜人者，有力而已矣。未若自胜者，无物以损其力。用其智於人，未若用其智於己也；用其力於人，未若用其力於己也。明用於己，则物无避焉；力用於己，则物无改焉。',
                '知足者富，',
                '知足自不失，故富也。',
                '强行者有志。',
                '勤能行之，其志必获，故曰强行者有志矣。',
                '不失其所者久，',
                '以明自察，量力而行，不失其所，必获久长矣。',
                '死而不亡者寿。',
                '虽死而以为生之道不亡，乃得全其寿。身没而道犹存，况身存而道不卒乎？',
                '[延伸阅读2]苏辙《老子解》',
                '知人者智，自知者明。',
                '分別為知，蔽盡為明。分別之心未除，故止於知人而不能自知。蔽盡則無復分別，故能自知，而又可以及人也。',
                '勝人者有力，自勝者強。',
                '力能及人而不能及我，能克己復性則非力之所及，故可謂強矣。',
                '知足者富。',
                '知足者所遇而足，則未嘗不富矣。雖有天下而常挾不足之心以處之，則是終身不能富也。',
                '強行者有志。',
                '不與物爭而自強不息，物莫能奪其志也。',
                '不失其所者久。',
                '物變無窮，而心未嘗失，則久矣。',
                '死而不亡者壽。',
                '死生之變亦大矣；而其性湛然不亡，此古之至人能不生不死者也。',
                '第三十四章',
                '[原文]',
                '大道汜兮①，其可左右。万物恃之以生而不辞②，功成而不有③。衣养④万物而不为主⑤，常无欲⑥，可名于小⑦；万物归焉而不为主，可名为大⑧。以其终不自为大，故能成其大。',
                '[译文]',
                '大道广泛流行，左右上下无所不到。万物依赖它生长而不推辞，完成了功业，办妥了事业，而不占有名誉。它养育万物而不自以为主，可以称它为“小”，万物归附而不自以为主宰，可以称它为“大”。正因为他不自以为伟大，所以才能成就它的伟大、完成它的伟大。',
                '[注释]',
                '1、汜：同泛，广泛或泛滥。',
                '2、辞：言词，称说。不辞，意为不说三道四，不推辞、不辞让。',
                '3、不有：不自以为有功。',
                '4、衣养：一本作“衣被”，意为覆盖。',
                '5、不为主：不自以为主宰。',
                '6、常无欲：一本无此二字，认为此乃衍文。',
                '7、小：渺小。',
                '8、大：伟大。',
                '[延伸阅读1]王弼《道德经注》',
                '大道泛兮，其可左右。',
                '言道泛滥，无所不适，可左右上下周旋，而用则无所不至也。',
                '万物恃之而生而不辞，功成不名有。衣养万物而不为主，常无欲，可名於小；',
                '万物皆由道而生，既生而不知其所由#4，故天下常无欲之时，万物各得其所。若道无施於物，故名於小矣。',
                '万物归焉而不为主，可名为大。',
                '万物皆归之以生，而力使不知其所由，此不为小，故复可客於大矣。',
                '以其终不自为大，故能成其大。',
                '为大於其细，图难於其易。',
                '[延伸阅读2]苏辙《老子解》',
                '大道汎兮，其可左右。',
                '汎兮無可無不可，故左右上下周旋無不至也。',
                '萬物恃之以生而不辭，功成不名有。',
                '世有生物而不辭者，祕將名之以為己有。世有避物而不有者，必將辭物而不生。生而不辭，成而不有者，唯道而已。',
                '愛養萬物而不為主，常無欲，可名於小；萬物歸之不為主，可名於大。是以聖人終不為大，故能成其大。',
                '大而有為大之心，則小矣。',
                '第三十五章',
                '[原文]',
                '执大象①，天下往。往而不害，安平太②。乐与饵③，过客止，道之出口，淡乎其无味，视之不足见，听之不足闻，用之不足既④。',
                '[译文]',
                '谁掌握了那伟大的“道”，普天下的人们便都来向他投靠，向往、投靠他而不互相妨害，于是大家就和平而安泰、宁静。音乐和美好的食物，使过路的人都为之停步，用言语来表述大道，是平淡而无味儿的，看它，看也看不见，听它，听也听不见，而它的作用，却是无穷无尽的，无限制的。',
                '[注释]',
                '1、大象：大道之象。',
                '2、安平太：安，乃，则，于是。太，同“泰”，平和、安宁的意思。',
                '3、乐与饵：音乐和美食。',
                '4、既：尽的意思。',
                '[延伸阅读1]王弼《道德经注》',
                '执大象，天下往。',
                '大象，天象之母也，不寒，不温，不凉，故能包统万物，无所犯伤。主若执之，则天下往也。',
                '往而不害，安平大。',
                '无形无识，不徧不彰，故万物得往而不害妨也。',
                '乐与饵，过客止。道之出口，淡乎其无味，视之不足见，听之不足闻，用之不足既。',
                '言道之深大。人闻道之言，乃更不如乐与饵应时感，悦人心也。乐与饵则能令过客止，而道之出言，淡然无味。视之不足见，则不足以悦其目；听之不足闻，则不足以娱其耳。若无所中，然乃之，不可穷极也。',
                '[延伸阅读2]苏辙《老子解》',
                '執大象，天下往。',
                '道非有無，故謂之大象。苟其昭然有形，則有同有異。同者好之，異者惡之。好之則來，惡之則去，不足以使天下皆往矣。',
                '往而不害，安平泰。',
                '有好有惡，則有所利有所害；好惡既盡，則其於萬物皆無害矣。故至者無不安，無不平，無不泰。',
                '樂與餌，過客止。道之出口，淡乎其無味，視之不足見，聽之不足聞，用之不可既。',
                '作樂設餌，以待來者，豈不足以止過客哉。然而樂闋餌盡，彼將拾之而去。若夫執大象以待天下，天下不知好之，又況得而惡之乎？雖無臭味形色聲音以悅人，而其用不可盡矣。',
                '第三十六章',
                '[原文]',
                '将欲歙之①，必固张之②；将欲弱之，必固强之；将欲废之，必固兴之；将欲取之③，必固与之④。是谓微明⑤，柔弱胜刚强。鱼不可脱于渊⑥，国之利器不可以示人⑦。',
                '[译文]',
                '想要收敛它，必先扩张它，想要削弱它，必先加强它，想要废去它，必先抬举它，想要夺取它，必先给予它。这就叫做虽然微妙而又显明，柔弱战胜刚强。鱼的生存不可以脱离池渊，国家的刑法政教不可以向人炫耀，不能轻易用来吓唬人。',
                '[注释]',
                '1、歙：敛，合。',
                '2、固：暂且。',
                '3、取：一本作“夺”。',
                '4、与：给，同“予”字。',
                '5、微明：微妙的先兆。',
                '6、脱：离开、脱离。',
                '7、国之利器不可以示人：利器，指国家的刑法等政教制度。示人，给人看，向人炫耀。',
                '[延伸阅读1]王弼《道德经注》',
                '将欲歙之，必固张之；将欲弱之，必固强之；将欲废之，必固兴之；将欲夺之，必固与之，是谓微明。',
                '将欲除强梁，去暴乱，当以此四者。因物之性，令其自戮，不假刑为大以除将物也，故曰微明也。足其张令之足，而又求其张，则众所歙也。与其张之不足，而改其求张者，愈益而己反危。',
                '柔弱胜刚强。鱼不可脱於渊，国之利器，不可以示人。',
                '利器，利国之器也。唯因物之性，不假形以理物。器不可睹，而物各得其所，则国之利器也。示人者，任刑也。刑以利国，则失矣。鱼脱於渊，则必见失矣。利国器而立刑以示人，亦必失也。',
                '[延伸阅读2]苏辙《老子解》',
                '將欲歙之，必固張之；將欲弱之，必固強之；將欲廢之，必固興之；將欲奪之，必固與之，是謂微明。',
                '未嘗與之而遽奪，則勢有所不極，理有所不足。勢不極則取之難，理不足則物不服，然此幾於用智也，與管仲、孫武何異？聖人之與世俗，其迹固有相似者也。聖人乘理，而世俗用智，乘理如醫藥巧於應病，用智如商賈巧於射利。',
                '柔勝剛，弱勝強。',
                '聖人知剛強之不足恃，故以柔弱自處。天下之剛強，方相傾相軋，而吾獨柔弱以待之，及其大者傷，小者死，而吾以不校坐待其斃，此所謂勝也。雖然，聖人豈有意為此以勝物哉，知勢之自然而居其自然耳。',
                '魚不可以脫於淵，國之利器，不可以示人。',
                '魚之為物，非有爪牙之利足以勝物也，然方其託於深淵，雖強有力者，莫能執之。及其脫淵而陸，則蠢然一物耳，何能為哉？聖人居於柔弱，而剛強者莫能傷，非徒莫能傷也，又將以前制其後#3，此不亦天下之利器也哉？魚惟脫於淵，然後人得制之。聖人惟處於柔弱而不厭，故終能服天下，此豈與衆人共之者哉？',
                '第三十七章',
                '[原文]',
                '道常无为而无不为①。候王若能守之②，万物将自化③。化而欲作④，吾将镇之以无名之朴⑤，镇之以无名之朴，夫将不欲⑥。不欲以静，天下将自定⑦。',
                '[译文]',
                '道永远是顺任自然而无所作为的，却又没有什么事情不是它所作为的。侯王如果能按照“道”的原则为政治民，万事万物就会自我化育、自生自灭而得以充分发展。自生自长而产生贪欲时，我就要用“道”来镇住它。用“道”的真朴来镇服它，就不会产生贪欲之心了，万事万物没有贪欲之心了，天下便自然而然达到稳定、安宁。',
                '[注释]',
                '1、无为而无不为：“无为”是指顺其自然，不妄为。“无不为”是说没有一件事是它所不能为的。',
                '2、守之：即守道。之，指道。',
                '3、自化：自我化育、自生自长。',
                '4、欲：指贪欲。',
                '5、无名之朴：“无名”指“道”。“朴”形容“道”的真朴。',
                '6、不欲：一本作“无欲”。',
                '7、自定：一本作“自正”。',
                '[延伸阅读1]王弼《道德经注》',
                '道常无为，',
                '顺自然也。',
                '而无不为。',
                '万物无不由为以治以成之也。',
                '侯王若能守之，万物将自化。化而欲作，吾将镇之以无名之朴。',
                '化而欲作，作欲成也，吾将镇之无名之朴，不为主也。',
                '无名之朴，夫亦将无欲。',
                '无欲竞也。',
                '不欲以静，天下将自定。',
                '[延伸阅读2]苏辙《老子解》',
                '道常無為，而無不為。',
                '無所不為而無為之之意耳。',
                '侯王若能守，萬物將自化。化而欲作，吾將鎮之以無名之樸。',
                '聖人以無為化物，萬物化之，始於無為而漸至於作，譬如嬰兒之長，人偽日起。故三代之衰，人情之變，日以益甚，方其欲作，而上之人與天下皆靡，故其變至有不可勝言者。苟其方作而不為之動，終以無名之樸鎮之，庶幾可得而止也。',
                '無名之樸亦將不欲，不欲以靜，天下將自正。',
                '聖人中無抱樸之念，外無抱樸之述，故樸全而用大。苟欲樸之心尚存於胸中，則失之遠矣。',
                '第三十八章',
                '[原文]',
                '上德不德①，是以有德；下德不失德②，是以无德③。上德无为而无以为④；下德无为而有以为⑤。上仁为之而无以为；上义为之而有以为。上礼为之而莫之应，则攘臂而扔之⑥。故失道而后德，失德面后仁，失仁而后义，失义而后礼。夫礼者，忠信之薄⑦，而乱之首⑧。前识者⑨，道之华⑩，而愚之始。是以大丈夫处其厚⑾，不居其薄⑿；处其实，不居其华。故去彼取此。',
                '[译文]',
                '具备“上德”的人不表现为外在的有德，因此实际上是有“德”；具备“下德”的人表现为外在的不离失“道”，因此实际是没有“德”的。“上德”之人顺应自然无心作为，“下德”之人顺应自然而有心作为。上仁之人要有所作为却没有回应他，于是就扬着胳膊强引别人。所以，失去了“道”而后才有“德”，失去了“德”而后才有“仁”，失去了“仁”而后才有“义”，失去了义而后才有礼。“礼”这个东西，是忠信不足的产物，而且是祸乱的开端。所谓“先知”，不过是“道”的虚华，由此愚昧开始产生。所以大丈夫立身敦厚，不居于浇薄；存心朴实，不居于虚华。所以要舍弃浇薄虚华而采取朴实敦厚。',
                '[注释]',
                '1、上德不德：不德，不表现为形式上的“德”。此句意为，具备上德的人，因任自然，不表现为形式上的德。',
                '2、下德不失德：下德的人恪守形式上的“德”，不失德即形式上不离开德。',
                '3、无德：无法体现真正的德。',
                '4、上德无为而无以为：以，心、故意。无以为，即无心作为。此句意为：上德之人顺应自然而无心作为。',
                '5、下德无为而有以为：此句与上句相对应，即下德之人顺任自然而有意作为。',
                '6、攘臂而扔之：攘臂，伸出手臂；扔，意为强力牵引。',
                '7、薄：不足、衰薄。',
                '8、首：开始、开端。',
                '9、前识者：先知先觉者，有先见之明者。',
                '10、华：虚华。',
                '11、处其愿：立身敦厚、朴实。',
                '12、薄：指礼之衰薄。',
                '[延伸阅读1]王弼《道德经注》',
                '上德不德，是以有德；下德不失德，是以无德。上德无为而无以为，下德为之而有以为。上仁为之而无以为，上义为之而有以为。上礼为之而莫之应，则攘臂而扔之。故失道而后德，失德而后仁，失仁而后义，失义而后礼。夫礼者，忠信之薄而乱之首。前识者，道之华而愚之始。是以大丈夫处其厚不居其薄，处其实不居其华，故去彼取此。',
                '德者，得也。常得而无丧，利而无害，故以德为名焉。何以得德？由乎道也。何以尽德？以无为用，以无为用则莫不载也。故物无焉则无物不经，有为则不足以免其生。是以天地虽广，以无为心；圣王虽大，以虚为主。故曰以复而视，则天地之心见；至日而思之，则先王之至睹也。故灭其私而无其身，则四海莫不瞻，远近莫不至；殊其己而有其心，则一体不能自全，肌骨不能相容。是以上德之人，唯道是用，不德其德，无执无用，故能有德而无不为。不求而得，不为而成，故虽有德而无德名也。下德求而得之，为而成之，则立善以治物，故德名有焉。求而得之，必有失焉。为而成之，必有败焉。善名生，则有不善应焉。故下德为之而有以为也。无以为者，无所偏为也。凡不能无为而为之者，皆下德也，仁义礼节是也。将明德之上下，辄举下德以对上德。至于无以为极下德下之量，上仁是也。足及於无以为而犹为之焉，为之而无以为，故有为为之患矣。本在无为，母在无名，弃本舍母而适其子，功虽大焉，叉有不济。名虽美焉，伪亦必生。不能不为而成，不兴而治，则乃为之，故有弘普博施仁爱之者，而爱之无所偏私。故上仁为之，而无以为也。爱不能兼，则有抑抗正真而义理之者，忿枉佑直，助彼攻此，物事而有以心为矣。故上义为之，而有以为也。直不能笃，则有游饰修文礼敬之者，尚好修敬，校责往来，则不对之间忿怒生焉。故上礼为之，而莫之应，则攘臂而扔之。夫大之极也，其唯道乎。自此已往，岂足尊哉。故虽德盛业大，富而有万物，犹各得其德，而未能自周也。故天不能为载，地不能为覆，人不能为赡万物。虽贵以无为用，不能舍无以为体也。不能舍无以为体，则失其为大矣，所谓失道而后德也。以无为用，德其母，故能己不劳焉，而物无不理。下此已往，则失用之母。不能无为而贵博施，不能博施而贵正直，不能正直而贵饰敬，所谓失德而后仁、失仁而后义、失义而后礼也。夫礼也所始，首於忠信不笃，通简不阳。责备於表，机微争制。夫仁义发於内，为之犹伪，况务外饰而可久乎？故夫礼者，忠信之薄，而乱之首也。前识者，前人而识也。',
                '即下德之伦也，竭其聪明以为前识，役其智力以营庶事。虽德其情，奸巧弥密；虽丰其誉，愈丧笃实。劳而事昏，务而治秽，虽竭圣智而民愈害。舍己任物，则无为而泰。守夫素朴，则不顺典制。听彼所获，弃此所守，识道之华而愚之首。故苟得其为功之母，则万物作焉而不辞也，万事存焉而不劳也。用不以形，御不以名，故仁义可显，礼敬可彰也。夫载之以大道，镇之以无名，则物无所尚，志无所营，各任其贞，事用其诚，则仁德厚焉，行义正焉，礼敬清焉。弃其所载，舍其所生，用其成形，役其聪明，仁则诚焉，义其竞焉，礼其争焉。故仁德之厚，非用仁之所能也。行义之正，非用义之所成也。礼敬之清，非用礼之所济也。载之以道，统之以母，故显之而无所尚，彰之而无所竞。用夫无名，故名以笃焉。用夫无形，故形以成焉。守母以存其子，崇本以举其末，则形名俱有而邪不生，大美配天而华不作。故母不可远，本不可失。仁义，母之所生，非可以为母；形器，匠之所成，非可以为匠也。舍其母而用其子，弃其本而适其末，名则有所分，形则有所止。虽极其大，必有不周；虽盛其美，秘有患忧。功在为之，岂足处也。',
                '[延伸阅读2]苏辙《老子解》',
                '上德不德，是以有德；下德不失德，是以無德。',
                '聖人縱心所欲不逾矩，非有意於德而德自足。其下知德之貴，勉強以求不失，蓋僅自完耳，而何德之有？',
                '上德無為而無以為，下德為之而有以為。',
                '無為而有以為之，則猶有為也。唯無為而無以為之者，可謂無為矣。其下非為不成，然猶有以為之，非徒作而無衛者也。',
                '上仁為之而無以為，上義為之而有以為。',
                '仁義皆不免於為之矣，其所以異者，仁以無以為為勝，義以有以為為功耳。德有上下，而仁義有上無下，何也？下德在仁義之間，而仁義之下者，不足復言故也。',
                '上禮為之而莫之應，則攘臂而仍之。',
                '自德以降而至於禮，聖人之所以齊民者，極矣。故為之而不應，則至於攘臂而強之；強之而又不應，於是刑罰興而甲兵起，則徒作而無衍矣。',
                '故失道而後德，失德而後仁#1，失仁而後義，失義而後禮。夫禮者，忠信之薄，而亂之首。',
                '忠信而無禮，則忠信不見，禮立而忠信之美發越於外。君臣父子之間，夫婦朋友之際，其外桌然，而其中無餘矣。故順之則治，違之則亂，治亂之相去，其間不能以髮，故日亂之首也。',
                '前識者，道之華，而愚之始。',
                '聖人玄覽萬物，是非得失，畢陳於前，如鑑之照形，無所不見，而孰為前後？世人視止於目，聽止於耳，思止於心，冥行於萬物之間，役智以求識，而偶有見焉，雖自以為明，而不知至愚之自是始也。',
                '是以大丈夫處其厚不處其薄，居其實不居其華，故去彼取此。',
                '世之鄙夫，樂其有得於下而忘其上，故喜薄而遺厚，采華而棄實，非大丈夫，孰能去彼取此？',
                '第三十九章',
                '[原文]',
                '昔之得一①者，天得一以清；地得一以宁；神得一以灵②；谷得一以盈，万物得一以生；候王得一以为天一正③。其致之也④，谓⑤天无以清⑥，将恐裂；地无以宁，将恐废⑦；神无以灵，将恐歇⑧；谷无以盈，将恐竭⑨；万物无以生，将恐灭；候王无以正⑩，将恐蹶⑾。故贵以贱为本，高以下为基。是以候王自称⑿孤、寡、不谷⒀。此非以贱为本邪？非乎？故至誉无誉⒁。是故不欲琭琭如玉⒂，珞珞如石⒃。',
                '[译文]',
                '往昔曾得到过道的：天得到道而清明；地得到道而宁静；神（人）得到道而英灵；河谷得到道而充盈；万物得到道而生长；侯王得到道而成为天下的首领。推而言之，天不得清明，恐怕要崩裂；地不得安宁，恐怕要震溃；人不能保持灵性，恐怕要灭绝；河谷不能保持流水，恐怕要干涸；万物不能保持生长，恐怕要消灭；侯王不能保持天下首领的地位，恐怕要倾覆。所以贵以贱为根本，高以下为基础，因此侯王们自称为“孤”、“寡”、“不谷”，这不就是以贱为根本吗？不是吗？所以最高的荣誉无须赞美称誉。不要求琭琭晶莹像宝玉，而宁愿珞珞坚硬像山石。',
                '[注释]',
                '1、得一：即得道。',
                '2、神得一以灵：神或指人。灵：灵性或灵妙。',
                '3、正：一本作“贞”。意为首领。',
                '4、其致之也：推而言之。',
                '5、谓：假如说。帛书作“胃”。',
                '6、天无以清：天离开道，就得不到清明。',
                '7、废：荒废。',
                '8、歇：消失、绝灭、停止。',
                '9、竭：干涸、枯竭。',
                '10、正：一本作“高贵”，一本作“贞”。',
                '11、蹶：跌倒、失败、挫折。',
                '12、自称：一本作“自谓”。',
                '13、孤、寡、不谷：古代帝王自称为“孤”、“寡人”、“不谷”。不谷即不善的意思。',
                '14、至誉无誉：最高的荣誉是无须称誉赞美的。',
                '15、琭琭：形容玉美的样子。',
                '16、珞珞：形容石坚的样子。',
                '[延伸阅读1]王弼《道德经注》',
                '昔之得一者，',
                '昔，始也。一，数之始而物之极也。各是一物之生，所以为主也。物皆各得此一以成，既成而合以居成，居成则失其母。故皆裂发歇竭灭蹶也。',
                '天得一以清，地得一以宁，神得一以灵，谷得一以盈，万物得一以生，侯王得一以为天下贞。其致之，',
                '各以其一，致此清、宁、灵、生、贞。',
                '天无以清将恐裂，',
                '用一以致清耳，非用清以清也。守一则清不失，用清则恐裂也。故为功之母，不可舍也。是以皆无用其功，恐丧其本也。',
                '地无以宁将恐发，神无以灵将恐歇，谷无以盈将恐竭，万物无以生将恐灭，侯王无以贵高将恐蹙，故贵以贱为本，高以下为基。是以侯王自谓孤寡不谷，此非以贱为本耶，非乎？故致数誉无誉，不欲琭琭如玉，珞珞如石。',
                '清不能为清，盈不能为盈，皆有其母以存其形。故清不足贵，盈不足多。贵在其母，而母无贵形。贵乃以贱为本，高乃以下为基，故致数誉乃无誉也。玉石琭琭珞珞，体尽於形，故不欲也。',
                '[延伸阅读2]苏辙《老子解》',
                '昔之得一者，天得一以清，地得一以寧，神得一以靈，谷得一以盈，萬物得一以生，侯王得一以為天下貞。',
                '一，道也。物之所以得為物者，皆道也。天下之人，見物而忘道。天知其清而已，地知其寧而已，神知其靈而已，谷知其盈而已，萬物知其生而已，侯王知其為天下貞而已。不知其所以得此者，皆道存焉耳。',
                '其致之，天無以清將恐裂，地無以寧將恐發，神無以靈將恐歇，谷無以盈將恐竭，萬物無以生將恐滅，侯王無以貴高將恐蹶。',
                '致之言極也。天不得一未遽裂也，地不得一未遽發也，神不得一未遽歇也，谷不得一未遽竭也，萬物不得一未遽滅也，侯王不得一未遽蹶也，然其極必至於此耳。',
                '故貴以賤為本，高以下為基。',
                '天地之大，侯王之貴，皆一之政。夫一果何物也？視之不見，執之不得，則亦天下之至微也，此所謂賤且下也。',
                '是以侯王自謂孤寡不穀，此其以賤為本耶？非乎？',
                '昔之為此稱者，亦舉其本而遺其末耳。',
                '故致數輿無輿，不欲碌碌如玉，落落如石。',
                '輪、輻、蓋、秒、衡、軛、轂、轎會而為車，物物可數，而車不可數，然後知無有之為車，所謂無之以為用者也。然則天地將以大為天地耶？侯王將以貴為侯王耶？大與貴之中有一存焉，此其所以為天地侯王者，而或莫知之耳。故一處貴而非貴，處賤而非賤。非若玉之碌碌，貴而不能賤；石之落落，賤而不能貴也。',
                '第四十章',
                '[原文]',
                '反者道之动①，弱者②道之用。天下万物生于有③，有生于无④。',
                '[译文]',
                '循环往复的运动变化，是道的运动，道的作用是微妙、柔弱的。天下的万物产生于看得见的有形质，有形质又产生于不可见的无形质。',
                '[注释]',
                '1、反者：循环往复。一说意为相反，对立面。',
                '2、弱者：柔弱、渺小。',
                '3、有：这里指道的有形质，与一章中“有名万物之母的”的有“相同。但不是有无相生的“有”字。',
                '4、无：与一章中的“无名天地之始”的“无”相同。但不同于“有无相生”的“无”。此处的“无”指超现实世界的形上之道。',
                '[延伸阅读1]王弼《道德经注》',
                '反者道之动，',
                '高以下为基，贵以贱为本，有以无为用，此其反也。动皆知其所无，则物通矣。故曰反者道之动也。',
                '弱者道之用。',
                '柔弱同通，不可穷极。',
                '天下万物生於有，有生於无。',
                '天下之物，皆以有为生。有之所始，以无为本。将欲全有，必反於无也。',
                '[延伸阅读2]苏辙《老子解》',
                '反者道之動，',
                '復性則靜矣，然其寂然不動，感而遂通天下之故，則動之所自起也。',
                '弱者道之用。',
                '道無形無聲，天下之弱者莫如道，然而天下之至強莫加焉，此其所以能用萬物也。',
                '天下之物生於有，有生於無。',
                '世不知靜之為動，弱之為強，故告之以物之所自生者。蓋天下之物，聞有以母制子，而未聞有以子制母者也。',
                '第四十一章',
                '[原文]',
                '上士闻道，勤而行之；中士闻道，若存若亡；下士闻道，大笑之。不笑不足以为道。故建言①有之：明道若昧，进道若退，夷道若纇②。上德若谷；大白若辱③；广德若不足；建德若偷④；质真若渝⑤。大方无隅⑥；大器晚成；大音希声；大象无形；道隐无名。夫唯道，善贷且成⑦。',
                '[译文]',
                '上士听了道的理论，努力去实行；中士听了道的理论，将信将疑；下士听了道的理论，哈哈大笑。不被嘲笑，那就不足以成其为道了。因此古时立言的人说过这样的话：光明的道好似暗昧；前进的道好似后退；平坦的道好似崎岖；崇高的德好似峡谷；广大的德好像不足；刚健的德好似怠惰；质朴而纯真好像混浊未开。最洁白的东西，反而含有污垢；最方正的东西，反而没有棱角；最大的声响，反而听来无声无息；最大的形象，反而没有形状。道幽隐而没有名称，无名无声。只有“道”，才能使万物善始善终。',
                '[注释]',
                '1、建言：立言。',
                '2、夷道若纇：夷，平坦；纇，崎岖不平、坎坷曲折。',
                '3、大白若辱：辱，黑垢。一说此名应在“大方无隅”一句之前。',
                '4、建德若偷：刚健的德好像怠惰的样子。偷，意为惰。',
                '5、质真若渝：渝，变污。质朴而纯真好像浑浊。',
                '6、大方无隅：隅，角落、墙角。最方整的东西却没有角。',
                '7、善贷且成：贷，施与、给予。引伸为帮助、辅助之意。此句意为：道使万物善始善终，而万物自始至终也离不开道。',
                '[延伸阅读1]王弼《道德经注》',
                '上士闻道，勤而行之；',
                '有志也。',
                '中士闻道，若存若亡；下士闻道，大笑之，不笑不足以为道。故建言有之：',
                '建犹立也。',
                '明道若昧，',
                '光而不耀。',
                '进道若退，',
                '后其身而身先，外其身而身存。',
                '夷道若颣，',
                '颣，土内也。大夷之道，因物之性，不执平以割物，其平不见，乃更反若颣土内也。',
                '上德若谷，',
                '不德其德，无所怀也。',
                '太白若辱，',
                '知其白，守其黑，大白然后乃得。',
                '广德若不足，',
                '广德不盈，廓然无形，不可满也。',
                '建德若偷，',
                '偷，匹也。建德者，因物自然，不立不施，故若偷匹。',
                '质真若渝，',
                '质真者，不矜其真，故渝。',
                '大方无隅，',
                '方而不割，故无隅也。',
                '大器晚成，',
                '大器成，天下不持全别也。故必晚成也。',
                '大音希声，',
                '听之不闻名曰希，不可得闻之音也。有声则有分，有分则不宫而商矣。分则不能统众，故有声者非大音也。',
                '大象无形，',
                '有形则有分，有分者不温则炎，不炎则寒，故象而形者，非大象。',
                '道隐无名。夫唯道，善贷且成。',
                '凡此诸善，皆是道之所成也。在象则为大象，而大象无形。在音则为大音，而大音希声。物以之成，而不见其成形，故隐而无名也。贷之非唯供其乏而已，一贷之则足以永终其德，故曰善贷也。之不加机匠之裁，无物而不济其形，故曰善成。',
                '[延伸阅读2]苏辙《老子解》',
                '上士聞道，勤而行之；中士聞道，若存若亡；下士聞道，大笑之。不笑不足以為道。',
                '道非形，不可見。非聲，不可聞。不先知萬物之妄，廓然無蔽，卓然有見，未免於不信也。故下士聞道，以為荒唐謬悠而笑之。中士聞道，與之存亡出沒而疑之。惟了然見之者，然後勤行服膺而不怠。孔子曰：語之而不惰者，其回也？與斯所謂上士也哉。',
                '建言有之：',
                '建，立也。古之立言者有是說，而老子取之下之所陳者是也。',
                '明道若昧，',
                '無所不照，而非察也。',
                '進道若退，',
                '若止不行，而天下之速者莫之或先也。',
                '夷道若類，',
                '或夷或類，所至則平，而未嘗削也。',
                '上德若谷，',
                '上德不德，如谷之虛也。',
                '大白若辱，',
                '使白而不受汙，此則不潔不屑之士，而非聖人也。',
                '廣德若不足，',
                '廣大而不可復加，則止於此而已，非廣也。',
                '建德若偷，',
                '因物之自然而無所立者，外若偷惰，而實建也。',
                '質真若渝，',
                '體性抱神，隨物變化，而不失其真者，外若渝也。',
                '大方無隅，',
                '全其大方，不小立圭角也。',
                '大器晚成，',
                '器大，不可近用也。',
                '大音希聲，',
                '非耳之所得聞也。',
                '大象無形，',
                '非目之所得見也。',
                '道隱無名。夫惟道，善貸且成。',
                '道之所遇，無所不見，凡此十二者，皆道之見於事者也。而道之大全則隱於無名，惟其所遇，推其有餘以貸不足，物之賴之以成者如此。',
                '第四十二章',
                '[原文]',
                '道生一①，一生二②，二生三③，三生万物。万物负阴而抱阳④，冲气以为和⑤。人之所恶，唯孤、寡、不谷⑥，而王公以为称。故物或损之而益，或益之而损。人之所教，我亦教之。强梁者不得其死，吾将以为教父⑦。',
                '[译文]',
                '道是独一无二的，道本身包含阴阳二气，阴阳二气相交而形成一种适匀的状态，万物在这种状态中产生。万物背阴而向阳，并且在阴阳二气的互相激荡而成新的和谐体。人们最厌恶的就是“孤”、“寡”、“不谷”，但王公却用这些字来称呼自己。所以一切事物，如果减损它却反而得到增加；如果增加它却反而得到减损。别人这样教导我，我也这样去教导别人。强暴的人死无其所。我把这句话当作施教的宗旨。',
                '[注释]',
                '1、一：这是老子用以代替道这一概念的数字表示，即道是绝对无偶的。',
                '2、二：指阴气、阳气。“道”的本身包含着对立的两方面。阴阳二气所含育的统一体即是“道”。因此，对立着的双方都包含在“一”中。',
                '3、三：即是由两个对立的方面相互矛盾冲突所产生的第三者，进而生成万物。',
                '4、负阴而抱阳：背阴而向阳。',
                '5、冲气以为和：冲，冲突、交融。此句意为阴阳二气互相冲突交和而成为均匀和谐状态，从而形成新的统一体。',
                '6、孤、寡、不谷：这些都是古时候君主用以自称的谦词。',
                '7、教父：父，有的学者解释为“始”，有的解释为“本”，有的解释为“规矩”。有根本和指导思想的意思。',
                '[延伸阅读1]王弼《道德经注》',
                '道生一，一生二，二生三，三生万物。万物负阴而抱阳，冲气以为和。人之所恶，唯孤寡不谷、而王公以为称。故物或损之而益，或益之而损。',
                '万物万形，其归一也。何由致一？由於无也。由无乃一，一可谓无。已谓之一，岂得无言乎？有言有一，非二如何？有一有二，遂生乎三。从无之有，数尽乎斯，过此以往，非道之流。故万物之生，吾知其主，虽有万形，冲气一焉。百姓有心，异国殊风，而得一者，王侯主焉。以一为主，一何可舍？愈多愈远，损则近之，损之至尽，乃得其极。既谓之一，犹乃至三，况本不一，而道可近乎？损之而益，岂虚言也。',
                '人之所教，我亦教之，',
                '我之非强使人从之也，而用夫自然，举其至理，顺之必吉，违之必凶。故人相教，违之必自取其凶也，亦如我之教人勿违之也。',
                '强梁者不得其死。吾将以为教父。',
                '强梁则必不得其死。人相教为强梁，则必如我之教人不当为强梁也。举其强梁不得其死以教耶？若云顺吾教之铃吉也，故得其违教之徒，适可以为教父也。',
                '[延伸阅读2]苏辙《老子解》',
                '道生一，一生二，二生三，三生萬物。萬物負陰而抱陽，沖氣以為和。',
                '夫道非一非二，及其與物為偶，道一而物不一，故以一名道，然而道則非一也。一與一為二，二與一為三，自是以往，而萬物生。雖有萬不同，而莫不負陰抱陽，沖氣以為和者，蓋物生於三，而三生於一，理之自然也。',
                '人之所惡，惟孤寡不穀，而王公以為稱。',
                '世之人不知萬物之所自生，莫不賤寡小而貴眾大。然王公之尊，而自稱孤寡不穀，古之達者，蓋已知之矣。',
                '物或損之而益，或益之而損。人之所教，亦我義教之。強梁者，不得其死。吾將以為教父。',
                '世以柔弱為損，強梁為益，不知其非也。故將使天下之教者，皆以此教之日：不見強梁者之不得其死乎？強梁，妄之極也。人知強梁之不免於死，則知妄之不可為；知妄之不可為，而後可與語道矣。故日吾將以為教父。',
                '第四十三章',
                '[原文]',
                '天下之至柔，驰骋①天下之至坚。无有入无间②，吾是以知无为之有益。不言之教，无为之益，天下希③及之。',
                '[译文]',
                '天下最柔弱的东西，腾越穿行于最坚硬的东西中；无形的力量可以穿透没有间隙的东西。我因此认识到“无为”的益处。“不言”的教导，“无为”的益下，普天下少有能赶上它的了。',
                '[注释]',
                '1、驰聘：形容马奔跑的样子。',
                '2、无有入无间：无形的力量能够穿透没有间隙的东西。无有：指不见形象的东西。',
                '3、希：一本作“稀”，稀少。',
                '[延伸阅读1]王弼《道德经注》',
                '天下之至柔，驰骋天下之至坚，',
                '气无所不入，水无所不出於经。',
                '无有入无间，吾是以知无为之有益。',
                '虚无柔弱，无所不通。无有不可穷，至柔不可折。以此推之，故知无为之有益也。',
                '不言之教，无为之益，天下希及之。',
                '[延伸阅读2]苏辙《老子解》',
                '天下之至柔，馳騁天下之至堅。無有入於無問，吾是以知無為之有益。',
                '以堅御堅，不折則碎；以柔御堅，柔亦不糜，堅亦不病。求之於物，則水是也。以有入有，捍不相受；以無入有，無未嘗勞，有未嘗覺。求之於物，則鬼神是也。是以聖人唯能無為，故能役使眾強，出入群有。',
                '不言之教，無為之益，天下希及之。',
                '第四十四章',
                '[原文]',
                '名与身孰亲？身与货孰多①？得与亡孰病②？甚爱必大费③，多藏必厚亡④。故知足不辱⑤，知止不殆，可以长久。',
                '[译文]',
                '声名和生命相比哪一样更为亲切？生命和货利比起来哪一样更为贵重？获取和丢失相比，哪一个更有害？过分的爱名利就必定要付出更多的代价；过于积敛财富，必定会遭致更为惨重的损失。所以说，懂得满足，就不会受到屈辱；懂得适可而止，就不会遇见危险；这样才可以保持住长久的平安。',
                '[注释]',
                '1、多：轻重的意思；货，财富。',
                '2、得：指名利；亡，指丧失性命；病，有害。',
                '3、甚爱必大费：过于爱名就必定要付出很大的耗费。',
                '4、多藏必厚亡：丰厚的藏货就必定会招致惨重的损失。',
                '5、知足不辱：今本没有“故”字，据帛书补之。',
                '[延伸阅读1]王弼《道德经注》',
                '名与身孰亲？',
                '尚名好高，其身又疏。',
                '身与货孰多？',
                '贪货无厌，其身必少。',
                '得与亡孰病？',
                '得多利而亡其身，何者为病也？',
                '是故甚爱必大费，多藏必厚亡。',
                '甚爱不与物通，多藏不与物散。求之者多，攻之者众，为物所病，故大费厚亡也。',
                '知足不辱，知止不殆，可以长久。',
                '[延伸阅读2]苏辙《老子解》',
                '名與身執親？身與貨孰多？',
                '先身而後名，貴身而賤貨，猶未為忘我也。夫忘我者，身且不有，而況於名與貨乎？然貴以身為天下，非忘我不能。故使天下知名之不足親，貨之不足多，而後知貴身，知貴身，而後知忘我，此老子之意也。',
                '得與亡孰病？',
                '不得者以亡為病，及其既得而息失，則病又有甚於亡者。惟齊有無，均得喪，而後無病也。',
                '是故甚愛必大費，多藏必厚亡。',
                '愛之甚，則几可以求之者無所不為，能無費乎？藏之多，則攻之者叉眾，能無亡乎？',
                '知足不辱，知止不殆，可以長久。',
                '第四十五章',
                '[原文]',
                '大成①若缺，其用不弊。大盈若冲②，其用不穷。大直若屈③，大巧若拙，大辩若讷④。静胜躁，寒胜热⑤。清静为天下正⑥。',
                '[译文]',
                '最完满的东西，好似有残缺一样，但它的作用永远不会衰竭；最充盈的东西，好似是空虚一样，但是它的作用是不会穷尽的。最正直的东西，好似有弯曲一样；最灵巧的东西，好似最笨拙的；最卓越的辩才，好似不善言辞一样。清静克服扰动，赛冷克服暑热。清静无为才能统治天下。',
                '[注释]',
                '1、大成：最为完满的东西。',
                '2、冲：虚，空虚。',
                '3、屈：曲。',
                '4、讷：拙嘴笨舌。',
                '5、静胜躁，寒胜热：清静克服扰动，寒冷克服暑热。',
                '6、正：通“政”。',
                '[延伸阅读1]王弼《道德经注》',
                '大成若缺，其用不弊；',
                '随物而成，不为一象，故若缺也。',
                '大盈若冲，其用不穷。',
                '大盈充足，随物而兴，无所爱矜，故若冲也。',
                '大直若屈，',
                '随物而直，直不在一，故若屈也。',
                '大巧若拙，',
                '大巧因自然以成器，不造为异端，故若拙也。',
                '大辩若讷。',
                '大辩因物而言，己无所造，故若讷也。',
                '躁胜寒，静胜热，清静为天下正。',
                '躁罢然后胜寒，静无为以胜热，以此推之，则清静为天下正也。静则全物之真，躁则犯物之性，故唯清静乃得如上诸大也。',
                '[延伸阅读2]苏辙《老子解》',
                '大成若缺，其用不弊；大盈若沖，其用不窮。',
                '天下以不缺為成，故成鈴有弊。以不虛為盈，故盈叉有窮。聖人要於大成而不卹其缺，期於大盈而不惡其沖，是以成而不弊，盈而不窮也。',
                '大直若屈，大巧若拙，大辯若訥。',
                '直而不屈，其直叉折；循理而行，雖曲而直。巧而不拙，其巧叉勞；付物自然，雖拙而巧。辮而不訥，其辮鈴窮；因理而言，雖訥而辮。',
                '躁勝寒，靜勝熱，清淨為天下正。',
                '成而不缺，盈而不沖，直而不屈，巧而不拙，辯而不訥，譬如躁之不能靜，靜之不能躁耳。夫躁能勝寒而不能勝熱，靜能勝熱而不能勝寒，皆滯於一偏，而非其正也。唯泊然清淨，不染於一，非成非缺，非盈非沖，非直非屈，非巧非拙，非辮非訥，而後無所不勝，可以為天下正矣。',
                '第四十六章',
                '[原文]',
                '天下有道，却①走马以粪②，天下无道，戎马③生于郊④。祸莫大于不知足；咎莫大于欲得。故知足之足，常足矣⑤。',
                '[译文]',
                '治理天下合乎“道”，就可以作到太平安定，把战马退还到田间给农夫用来耕种。治理天下不合乎“道”，连怀胎的母马也要送上战场，在战场的郊外生下马驹子。最大的祸害是不知足，最大的过失是贪得的欲望。知道到什么地步就该满足了的人，永远是满足的。',
                '[注释]',
                '1、却：屏去，退回。',
                '2、走马以粪：粪，耕种，播种。此句意为用战马耕种田地。',
                '3、戎马：战马。',
                '4、生于效：指牝马生驹于战地的郊外。',
                '5、故知足之足，常足矣：知道满足的这种满足，是永远满足的。',
                '[延伸阅读1]王弼《道德经注》',
                '天下有道，却走马以粪；',
                '天下有道，知足知止，无求於外，各修其内而已，故却走马以治田粪也。',
                '天下无道，戎马生於郊。',
                '贪欲无厌，不修其内，各求於外，故戎马生於郊也。',
                '祸莫大於不知足，咎莫大於欲得，故知足之足，常足矣。',
                '[延伸阅读2]苏辙《老子解》',
                '天下有道，卻走馬以糞。',
                '天下各安其分，則不爭而自治，故卻走馬而糞田。',
                '天下無道，戎馬生於郊。罪莫大於可欲，禍莫大於不知足，咎莫大於欲得。',
                '以其可欲者示人，固有罪矣，而不足其足者，其禍又甚。所欲必得者，其咎最大。匹夫有一於身，患必及之。侯王而為是，則戎馬之所自起也。',
                '故知足之足，常足矣。',
                '知足者，所遇而足，故無不足也。',
                '第四十七章',
                '[原文]',
                '不出户，知天下；不窥牖①，见天道②。其出弥远，其知弥少。是以圣人不行而知，不见而明③，不为而成④。',
                '[译文]',
                '不出门户，就能够推知天下的事理；不望窗外，就可以认识日月星辰运行的自然规律。他向外奔逐得越远，他所知道的道理就越少。所以，有“道”的圣人不出行却能够推知事理，不窥见而能明了“天道”，不妄为而可以有所成就。',
                '[注释]',
                '1、窥牖：窥，从小孔隙里看；牖，音you，窗户。',
                '2、天道：日月星辰运行的自然规律。',
                '3、不见而明：一本作“不见而名”。此句意为不窥见而明天道。',
                '4、不为：无为、不妄为。',
                '[延伸阅读1]王弼《道德经注》',
                '不出户，知天下；不窥牖，见天道。',
                '事有宗而物有主，途虽殊而同归也，虑虽百而其致一也。道有大常，理有大致，执古之道，可以御今。虽处於今，可以知古始，故不出户窥牖而可知也。',
                '其出弥远，其知弥少。',
                '无在於一，而求之於众也。道视之不可见，听之不可闻，搏之不可得，如其知之，不须出户。若其不知，出愈远愈迷也。',
                '是以圣人不行而知，不见而名，',
                '得物之致，故虽不行，而虑可知也。识物之宗，故虽不见，而是非之理可得而名也。',
                '不为而成。',
                '明物之性，因之而已。故虽不为，而使之成矣。',
                '[延伸阅读2]苏辙《老子解》',
                '不出戶，知天下；不窺牖，見天道。其出彌遠，其知彌少。',
                '性之為體，充遍宇宙，無遠近古今之異。古之聖人，其所以不出戶牖而無所不知者，特其性全故耳。世之人為物所蔽，性分於耳目，內為身心之所紛亂，外為山河之所障塞，見不出視，聞不出聽，戶牖之微，能蔽而絕之，不知聖人復性而足，乃欲出而求之，是以彌遠而彌少也。',
                '是以聖人不行而知，不見而名，不為而成。',
                '性之所及，非特能知能名而已，蓋可以因物之自然，不勞而成之矣。',
                '第四十八章',
                '[原文]',
                '为学日益①，为道日损②，损之又损，以至于无为。无为而无不为③，取④天下常以无事⑤；及其有事⑥，不足以取天下。',
                '[译文]',
                '求学的人，其情欲文饰一天比一天增加；求道的人，其情欲文饰则一天比一天减少。减少又减少，到最后以至于“无为”的境地。如果能够做到无为，即不妄为，任何事情都可以有所作为。治理国家的人，要经常以不骚扰人民为治国之本，如果经常以繁苛之政扰害民众，那就不配治理国家了。',
                '[注释]',
                '1、为学日益：为学，是反映探求外物的知识。此处的“学”当指政教礼乐。日益：指增加人的知见智巧。',
                '2、为道日损：为道，是通过冥想或体验的途径，领悟事物未分化状态的“道”。此处的“道”，指自然之道，无为之道。损，指情欲文饰日渐泯损。',
                '3、无为而无不为：不妄为，就没有什么事情做不成。',
                '4、取：治、摄化之意。',
                '5、无事：即无扰攘之事。',
                '6、有事：繁苛政举在骚扰民生。',
                '[延伸阅读1]王弼《道德经注》',
                '为学日益，',
                '务欲进其所能，益其所习。',
                '为道日损。',
                '务欲反虚无也。',
                '损之又损，以至於无为，无为而无不为。',
                '有为则有所失，故无为乃无所不为也。',
                '取天下常以无事，',
                '动常因也。',
                '及其有事，',
                '自己造也。',
                '不足以取天下。',
                '失统本也。',
                '[延伸阅读2]苏辙《老子解》',
                '為學日益，',
                '不知道而務學，聞見日多，而無以一之，未免為學者也。孔子曰：多聞，擇其善者而從之。多見而識之，知之次也。',
                '為道日損。',
                '苟一日知道，顧視萬物，無一非妄，去妄以求復性，而性實無幾。孔子謂子貢曰：賜也，女以予為多學而識之者歟？曰：然，非歟？曰：非也，予一以貫之。',
                '損之又損，以至於無為，無為而無不為。',
                '去妄以求復性，可謂損矣。而去妄之心猶存，及其兼忘此心，純性而無餘，然後無所不為，而不失於無為矣。',
                '取天下常以無事，及其有事，不足以取天下。',
                '人皆有欲取天下之心，故造事而求之，心見於外，而物惡之，故終不可得。聖人無為，故無事，其心見於外，而物安之，雖不取天下，而天下歸之矣。',
                '第四十九章',
                '[原文]',
                '圣人常无心①，以百姓之心为心。善者，吾善之；不善者，吾亦善之，德善②。信者，吾信之；不信者，吾亦信之，德信。圣人在天下，歙歙焉③为天下浑其心④，百姓皆注其耳目⑤，圣人皆孩之⑥。',
                '[译文]',
                '圣人常常是没有私心的，以百姓的心为自己的心。对于善良的人，我善待于他；对于不善良的人，我也善待他，这样就可以得到善良了，从而使人人向善。对于守信的人，我信任他；对不守信的人，我也信任他，这样可以得到诚信了，从而使人人守信。有道的圣人在其位，收敛自己的欲意，使天下的心思归于浑朴。百姓们都专注于自己的耳目聪明，有道的人使他们都回到婴孩般纯朴的状态。',
                '[注释]',
                '1、常无心：一本作无常心。意为长久保持无私心。',
                '2、德：假借为“得”。',
                '3、歙：音Xi，意为吸气。此处指收敛意欲。',
                '4、浑其心：使人心思化归于浑朴。',
                '5、百姓皆注其耳目：百姓都使用自己的智谋，生出许多事端。',
                '6、圣人皆孩之：圣人使百姓们都回复到婴孩般纯真质朴的状态。',
                '[延伸阅读1]王弼《道德经注》',
                '圣人无常心，以百姓心为心。',
                '动常因也。',
                '善者吾善之，不善者吾亦善之，',
                '各因其用，则善不失也。',
                '德善。',
                '无弃人也。',
                '信者吾信之，不信者吾亦信之，德信。圣人在天下歙歙，为天下浑其心，百姓皆注其耳目，',
                '各用聪明。',
                '圣人皆孩之。',
                '皆使和而无欲，如婴兄也。夫天地设位，圣人成能，人谋鬼谋，百姓与能者。能者与之，资者取之，能大则大，资贵则贵，物有其宗，事有其主。如此则可冕旒充目而不惧於欺，黈纩塞耳而无戚慢，又何为劳一身之聪明，以察百姓之情哉。夫以明察物，物亦竞以其明应之。以不信察物，物亦竞以不信应之。夫天下之心不必同，其所应不敢异，则莫肯用其情矣。甚矣，害之大也，莫大於用其明矣。夫在智则人与之讼，在力则人与之争。智不出於人，而立乎讼地则穷矣；力不出於人，而立乎争地则危矣。未有能使人无用其智力乎己者也，如此则己以一敌人，而人以千万敌己也。若乃多其法纲，烦其刑罚，塞其径路，攻其幽宅，则万物失其自然，百姓丧其手足。鸟乱於上，鱼乱於下，是以圣人之於天下，歙歙焉心无所主也，为天下浑心焉，意无所适莫也。无所察焉，百姓何避？无所求焉，百姓何应？无避无应，则莫不用其情矣。人无为，舍其所能而为其所不能，舍其所长而为其所短。如此则言者言其所知，行者行其所能，百姓各皆注其耳目焉，吾皆孩之而已。',
                '[延伸阅读2]苏辙《老子解》',
                '聖人無常心，以百姓心為心。善者吾善之，不善者吾亦善之，德善矣；信者吾信之，不信者吾亦信之，德信矣。',
                '虛空無形，因萬物之形以為形，在方為方，在圓為圓，如使空自有形，則何以形萬物哉？是以聖人無心，因百姓之心以為心，無善不善皆善之，無信不信皆信之。善不善在彼，而吾之所以善之者，未嘗渝也，可謂德善矣。信不信在彼，而吾之所以信之者，未嘗變也，可謂德信矣。不然，善善而棄不善，信信而棄不信，豈所謂常善救人，故無棄人哉。',
                '聖人之在天下，喋慄為天下渾其心，百姓皆注其耳目，聖人皆孩之。',
                '天下善惡信偽，方各自是以相非相賊，不知所定。聖人憂之，故喋喋為天下渾其心，無善惡，無信偽，皆以一待之。彼方注其耳目，以觀聖人之予奪，而吾一以嬰兒遇之，於善無所喜，於惡無所嫉。夫是以善者不矜，惡者不慍，釋然皆化，而天下始定矣。',
                '第五十章',
                '[原文]',
                '出生入死①，生之徒②，十有三③；死之徒④，十有三；人之生，动之于死地⑤，亦十有三。夫何故？以其生生之厚⑥。盖闻善摄生⑦者，陆行不遇兕虎⑧，入军不被甲兵⑨。兕无所投其角，虎无所措其爪，兵无所容其刃。夫何故？以其无死地⑩。',
                '[译文]',
                '人始出于世而生，最终入于地而死。属于长寿的人有十分之三；属于短命而亡的人有十分之三；人本来可以活得长久些，却自己走向死亡之路，也占十分之三。为什么会这样呢？因为奉养太过度了。据说，善于养护自己生命的人，在陆地上行走，不会遇到凶恶的犀牛和猛虎，在战争中也受不到武器的伤害。犀牛于其身无处投角，老虎对其身无处伸爪，武器对其身无处刺击锋刃。为什么会这样呢？因为他没有进入死亡的领域。',
                '[注释]',
                '1、出生入死：出世为生，入地为死。一说离开了生存必然走向死亡。',
                '2、生之徒：徒，应释为类。生之徒即长寿之人。',
                '3、十有三：十分之三。',
                '4、死之徒：属于夭折的一类。',
                '5、人之生，动之于死地：此句意为人本来可以长生的，却意外地走向死亡之路。',
                '6、生生之厚：由于求生的欲望太强，营养过剩，因而奉养过厚了。',
                '7、摄生者：摄生指养生之道，即保养自己。',
                '8、兕：音si，属于犀牛类的动物。',
                '9、入军不被甲兵：战争中不被杀伤。',
                '10、无死地：没有进入死亡范围。',
                '[延伸阅读1]王弼《道德经注》',
                '出生入死，',
                '出生地，入死地。',
                '生之徒十有三，死之徒十有三，人之生动之死地十有三。夫何故？以其生生之厚。盖闻善摄生者，陆行不遇兕虎，入军不被甲兵。兕无所投其角，虎无所措其爪，兵无所容其刃。夫何故？以其无死地。',
                '十有三，犹云十分有三分。取其生道，全生之极，十分有三耳。取死之道，全死之极，十分亦有三耳。而民生生之厚，更之无生之地焉。善摄生者，无以生为生，故无死地也。器之害者，莫甚乎兵。兽之害者，莫甚乎兕虎。而令兵戈无所容其锋刃，虎兕无所措其爪角，斯诚不以欲累其身者也，何死地之有乎？夫蚖蟺以渊为浅，而凿穴其中；鹰鹯以山为卑，而增巢其上。矰缴不能及，网罟不能到，可谓处於无死地矣。然而卒以甘饵，乃入於无生之地，岂非生生之厚乎？故物苟不以求离其本，不以欲渝其真，虽入军而不害，陆行而不可犯也。赤子之可则而贵，信矣。',
                '[延伸阅读2]苏辙《老子解》',
                '出生入死，',
                '性無生死，出則為生，入則為死。',
                '生之徒十有三，死之徒十有三，人之生動之死地十有三。',
                '用物取精以自滋養者，生之徒也。聲色臭味以自戕賊者，死之徒也。二者既分生死之道矣。吾又知作而不知休，知言而不知默，知思而不知忘，以趣於盡，則所謂動而之死地者也。生死之道以十言之，三者各居其三矣，豈非生死之道九，而不生不死之道一而已乎？不生不死，則《易》所謂寂然不動者也。老子言其九，不言其一，使人自得之，以寄無思無為之妙也。',
                '夫何故？以其生生之厚。',
                '有生則有死，故生之徒，則死之徒也。人之所賴於生者厚，則死之道常十九。',
                '蓋聞善攝生者，陸行不遇兕虎，入軍不被甲兵。兕無所投其角，虎無所措其爪，兵無所容其刃。夫何故？以其無死地。',
                '至人常在不生不死中，生地且無，焉有死地哉？',
                '第五十一章',
                '[原文]',
                '道生之，德畜之，物形之，势①成之。是以万物莫不尊道而贵德。道之尊，德之贵，夫莫之命而常自然②。故道生之，德畜之，长之育之，亭之毒之③；养④之覆⑤之。生而不有，为而不恃，长而不宰，是谓玄德⑥。',
                '[译文]',
                '道生成万事万物，德养育万事万物。万事万物虽现出各种各样的形态，环境使万事万物成长起来。故此，万事万物莫不尊崇道而珍贵德。道之所以被尊崇，德所以被珍贵，就是由于道生长万物而不加以干涉，德畜养万物而不加以主宰，顺其自然。因而，道生长万物，德养育万物，使万物生长发展，成熟结果，使其受到抚养、保护。生长万物而不居为己有，抚育万物而不自恃有功，导引万物而不主宰，这就是奥妙玄远的德。',
                '[注释]',
                '1、势：万物生长的自然环境。一说：势者，力也；一说，对立。',
                '2、莫之命而常自然：不干涉或主宰万物，而任万物自化自成。',
                '3、亭之毒之：一本作成之熟之。',
                '4、养：爱养、护养。',
                '5、覆：维护、保护。',
                '6、玄德：即上德。它产生万物而不居为己有，养育万物而不自恃有功。',
                '[延伸阅读1]王弼《道德经注》',
                '道生之，德畜之，物形之，势成之。',
                '物生而后畜，畜而后形，形而后成。何由而生？道也。何得而畜？德也。何由而形？物也。何使而成？势也。唯因也，故能无物而不形。唯势也，故能无物而不成。凡物之所以生，功之所以成，皆有所由。有所由焉，则莫不由乎道也。故推而极之，亦至道也。随其所因，故各有称焉。',
                '是以万物莫不尊道而贵德。',
                '道者，物之所由也。德者，物之所得也。由之乃得，故曰不得不失。尊之则害，不得不贵也。',
                '道之尊，德之贵，夫莫之命常自然。',
                '命并作爵。',
                '故道生之，德畜之，长之育之，亭之毒之，养之覆之。',
                '谓成其实，各得其庇荫，不伤其体矣。',
                '生而不有，为而不恃，',
                '为而不有。',
                '长而不宰，是谓玄德。',
                '有德而不知其主也，出乎幽冥，故谓之玄德也。',
                '[延伸阅读2]苏辙《老子解》',
                '道生之，德畜之，物形之，勢成之。',
                '道者萬物之母，故生萬物者道也。及其運而為德，牧養群衆而不辭，故畜萬物者德也。然而道德則不能自形，因物而後形見。物則不能自成，遠近相取，剛柔相交，積而為勢，而後興亡治亂之變成矣。',
                '是以萬物莫不尊道而貴德。',
                '形雖由物，成雖由勢，而非道不生，非德不畜。是以尊道而貴德，尊如父兄，貴如侯王，道無位而德有名故也',
                '道之尊，德之貴，夫莫之爵而常自然。',
                '恃爵而後尊貴者，非實尊貴也。',
                '故道生之畜之，長之育之，成之熟之，養之覆之。生而不有，為而不恃，長而不宰，是謂玄德。',
                '第五十二章',
                '[原文]',
                '天下有始①，以为天下母②。既得其母，以知其子③；既知其子，复守其母，没身不殆。塞其兑，闭其门④，终身不勤⑤。开其兑，济其事⑥，终身不救。见小曰明⑦，守柔曰强⑧。用其光，复归其明⑨，无遗身殃⑩；是为袭常⑾。',
                '[译文]',
                '天地万物本身都有起始，这个始作为天地万物的根源。如果知道根源，就能认识万物，如果认识了万事万物，又把握着万物的根本，那么终身都不会有危险。塞住欲念的孔穴，闭起欲念的门径，终身都不会有烦扰之事。如果打开欲念的孔穴，就会增添纷杂的事件，终身都不可救治。能够察见到细微的，叫做“明”；能够持守柔弱的，叫做“强”。运用其光芒，返照内在的明，不会给自己带来灾难，这就叫做万世不绝的“常道”。',
                '[注释]',
                '1、始：本始，此处指“道”。',
                '2、母：根源，此处指“道”。',
                '3、子：派生物，指由“母”所产生的万物。',
                '4、塞其兑，闭其门：兑，指口，引伸为孔穴；门，指门径。此句意为：塞住嗜欲的孔穴，闭上欲念的门径。',
                '5、勤：劳作。',
                '6、开其兑，济其事：打开嗜欲的孔穴，增加纷杂的事件。',
                '7、见小曰明：小，细微。能察见细微，才叫做“明”',
                '8、强：强健，自强不息。',
                '9、用其光，复归其明：光向外照射，明向内透亮。发光体本身为“明”，照向外物为光。',
                '10、无遗身殃：不给自己带来麻烦和灾祸。',
                '11、袭常：袭承常道。',
                '[延伸阅读1]王弼《道德经注》',
                '天下有始，以为天下母。',
                '善始之，则善养畜之矣。故天下有始，则可以为天下母矣。',
                '既知其母，复知其子；既知其子，复守其母，没其不殆。',
                '母，本也。子，末也。得本以知末，不舍本以逐末也。',
                '塞其兑，闭其门，',
                '兑，事欲之所由生。门，事欲之所由从也。',
                '终身不勤；',
                '无事永逸，故终身不勤也。',
                '开其兑，济其事，终身不救。',
                '不问其原而济其事，故虽终身不救。',
                '见小曰明，守柔曰强。',
                '为治之功不在大。见大不明，见小乃明。守强不强，守柔乃强也。',
                '用其光，',
                '显道以去民迷。',
                '复归其明。',
                '不明察也。',
                '无遗身殃，是谓习常。',
                '道之常也。',
                '[延伸阅读2]苏辙《老子解》',
                '天下有始，以為天下母。',
                '無名，天地之始；有名，萬物之母。道方無名，則物之所資始也，及其有名，則物之所資生也。故謂之始，又謂之母。其子則萬物也。',
                '既得其母，以知其子；既知其子，復守其母，沒身不殆。',
                '聖人體道以周物，譬如以母知子，了然無不察也。雖其智能周之，然而未嘗以物忘道，故終守其母也。',
                '塞其兌，閉其門，終身不勤。開其兌，濟其事，終身不救。',
                '天下皆具此道，然常息忘道而徇物。目悅於色，耳悅於聲，開其悅之之心，而以其事濟之，是以終身陷溺而不能救。夫聖人之所以終身不動者，唯塞而閉之，未嘗出而徇之也。',
                '見小日明，',
                '悅之為害，始小而浸大。知小之將大而閉之，可謂明矣。',
                '守柔日強。',
                '趨其所悅而不顧，自以為強，而非強也。唯見悅而知畏之者，可謂強矣。',
                '用其光，復歸其明，無遺身殃，是謂襲常。',
                '世人開其所悅以身徇物，往而不反。聖人塞而閉之，非絕物也，以神應物，用其光而已，身不與也。夫耳之',
                '能聽，目之能視，鼻之能嗅，口之能嘗，身之能觸，心之能思，皆所謂光也。蓋光與物接，物有去而明無損，是以應萬變而不窮，殃不及於其身，故其常性湛然相襲而不絕矣。',
                '第五十三章',
                '[原文]',
                '使我①介然有知②，行于大道，唯施③是畏。大道甚夷④，而人⑤好径⑥。朝甚除⑦，田甚芜，仓甚虚，服文采，带利剑，厌饮食⑧，财货有余，是谓盗竽⑨。非道也哉！',
                '[译文]',
                '假如我稍微地有了认识，在大道上行走，唯一担心的是害怕走了邪路。大道虽然平坦，但人君却喜欢走邪径。朝政腐败已极，弄得农田荒芜，仓库十分空虚，而人君仍穿着锦绣的衣服，佩带着锋利的宝剑，饱餐精美的饮食，搜刮占有富余的财货，这就叫做强盗头子。这是多么无道啊！',
                '[注释]',
                '1、我：我，指有道的圣人。老子在这里托言自己。',
                '2、介然有知：介，微小。微有所知，稍有知识。',
                '3、施：邪、斜行。',
                '4、夷：平坦。',
                '5、人：指人君，一本作“民”。',
                '6、径：邪径。',
                '7、朝甚除：朝政非常败坏。一说宫殿很整洁。',
                '8、厌饮食：厌，饱足、满足、足够。饱得不愿再吃。',
                '9、盗竽：竽又作夸。即大盗、盗魁。',
                '[延伸阅读1]王弼《道德经注》',
                '使我介然有知，行於大道，唯施是畏。',
                '言若使我可介然有知，行大道於天下，唯施为之是畏也。',
                '大道甚夷，而民好径。',
                '言大道荡然正平，而民犹尚合之而不由，好从邪径，况复施为以塞大道之中乎？故曰大道甚夷，而民好径。',
                '朝甚除，',
                '朝，宫室也。除，絜好也。',
                '田甚芜，仓甚虚。',
                '朝甚除，则田甚芜，仓甚虚。设一而众害生也。',
                '服文彩，带利剑，厌饮食，财货有余，是谓盗夸，非道也哉。',
                '凡物不以其道得之，则皆邪也，邪则盗也。夸而不以其道得之，窃位也。故举非道以明，非道则皆盗夸也。',
                '[延伸阅读2]苏辙《老子解》',
                '使我介然有知，行於大道，唯施是畏。',
                '體道者無知、無行、無所施設，而物自化。今介然有知而行於大道，則無所施設建立，非其自然有足畏者矣。',
                '大道甚夷，民甚好徑。',
                '大道夷易，無有險阻，世之不知者，以為迂緩，而好徑以求捷。故凡合其自然而有所施設者，皆欲速者也。',
                '朝甚除，田甚蕪，倉甚虛。服文釆，帶利劍，厭飲食，貨財有餘，是謂盜夸。非道也哉。',
                '俗人昭昭，我獨若昏；俗人察察，我獨悶悶。豈復飾末廢本以施設為事，夸以誨盜哉？',
                '第五十四章',
                '[原文]',
                '善剑者不拔，善抱①者不脱，子孙以祭祀不辍②。修之于身，其德乃真；修之于家，其德乃余；修之于乡，其德乃长③；修之于邦④，其德乃丰；修之于天下，其德乃普。故以身观身，以家观家，以乡观乡⑤，以邦观邦，以天下观天下。吾何以知天下然哉？以此。',
                '[译文]',
                '善于建树的不可能拔除，善于抱持的不可以脱掉，如果子孙能够遵循、守持这个道理，那么祖祖孙孙就不会断绝。把这个道理付诸于自身，他的德性就会是真实纯正的；把这个道理付诸于自家，他的德性就会是丰盈有余的；把这个道理付诸于自乡，他的德性就会受到尊崇；把这个道理付诸于自邦，他的德性就会丰盛硕大；把这个道理付诸于天下，他的德性就会无限普及。所以，用自身的修身之道来观察别身；以自家察看观照别家；以自乡察看观照别乡；以平天下之道察看观照天下。我怎么会知道天下的情况之所以如此呢？就是因为我用了以上的方法和道理。',
                '[注释]',
                '1、抱：抱住、固定、牢固。',
                '2、子孙以祭祀不辍：辍，停止、断绝、终止。此句意为：祖祖孙孙都能够遵守“善建”、“善抱”的道理，后代的香火就不会终止。',
                '3、长：尊崇。',
                '4、邦：一本作“国”。',
                '5、故以身观察，以家观家，以乡观乡：以自身察看观照别人；以自家察看观照别家；以自乡察看观照别乡。',
                '[延伸阅读1]王弼《道德经注》',
                '善建不拔，',
                '固其根而后营其末，故不拔也。',
                '善抱者不脱，',
                '不贪於多，齐其所能，故不脱也。',
                '子孙以祭祀不辍。',
                '子孙传此道以祭祀，则不辍也。',
                '修之於身，其德乃真；修之於家，其德乃余；',
                '以身及人也。修之身则真，修之家则有余。修之不废，所施转大。',
                '修之於乡，其德乃长；修之於国，其德乃丰；修之於天下，其德乃普。故以身观身，以家观家，以乡观乡，以国观国，',
                '彼皆然也。',
                '以天下观天下。',
                '以天下百姓心，观天下之道也。天下之道逆顺吉凶，亦皆如人之道也。',
                '吾何以知天下然哉？以此。',
                '此，上之所云也。言吾何以得知天下乎，察己以知之，不求於外也。所谓不出户，以知天下者也。',
                '[延伸阅读2]苏辙《老子解》',
                '善建者不拔，善抱者不脫，子孫祭祀不輟。',
                '世豈有建而不拔，抱而不脫者乎？惟聖人知性之真，審物之妄，捐物而脩身，其德充積，實無所立而其建有不可拔者，實無所執而其抱有不可脫者，故至其子孫，猶以祭祀不輟也。',
                '修之身，其德乃真；修之家，其德乃餘；修之鄉，其德乃長；修之國，其德乃豐；修之天下，其德乃普。',
                '身既修，推其餘以及外，雖至於治天下可也。',
                '故以身觀身，以家觀家，以鄉觀鄉，以國觀國，以天下觀天下。吾何以知天下之然哉？以此。',
                '天地外者，世俗所不見矣，然其理可推而知也。修身之至，以身觀身，以家觀家，以鄉觀鄉，以國觀國，皆吾之所及知也，然安知聖人以天下觀天下，不若吾之以身觀身乎？豈身可以身觀，而天下獨不可以天下觀乎？故曰吾何以知天下之然哉，以此。言亦以身知之耳。',
                '第五十五章',
                '[原文]',
                '含德之厚，比于赤子。毒虫①不螫②，猛兽不据③,攫鸟④不搏⑤。骨弱筋柔而握固。未知牝牡之合而朘作⑥，精之至也。终日号而不嗄⑦，和之至也。知和曰"常"⑧，知常曰"明"，益生⑨曰祥⑩，心使气曰强⑾。物壮⑿则老，谓之不道，不道早已。',
                '[译文]',
                '道德涵养浑厚的人，就好比初生的婴孩。毒虫不螫他，猛兽不伤害他，凶恶的鸟不搏击他。他的筋骨柔弱，但拳头却握得很牢固。他虽然不知道男女的交合之事，但他的小生殖器却勃然举起，这是因为精气充沛的缘故。他整天啼哭，但嗓子却不会沙哑，这是因为和气纯厚的缘故。认识淳和的道理叫做“常”，知道“常”的叫做“明”。贪生纵欲就会遭殃，欲念主使精气就叫做逞强。事物过于壮盛了就会变衰老，这就叫不合于“道”，不遵守常道就会很快地死亡。',
                '[注释]',
                '1、毒虫：指蛇、蝎、蜂之类的有毒虫子。',
                '2、螫：毒虫子用毒刺咬人。',
                '3、据：兽类用爪、足年攫取物品。',
                '4、攫鸟：用脚爪抓取食物的鸟，例如鹰隼一类的鸟。',
                '5、搏：鹰隼用爪击物。',
                '6、朘作：婴孩的生殖器勃起。朘，男孩的生殖器。',
                '7、嗄：噪音嘶哑。',
                '8、知和曰常：常指事物运作的规律。和，指阴阳二气合和的状态。',
                '9、益生：纵欲贪生。',
                '10、祥：这里指妖祥、不祥的意思。',
                '11、强：逞强、强暴。',
                '12、壮：强壮。',
                '[延伸阅读1]王弼《道德经注》',
                '含德之厚，比於赤子，蜂虿虺蛇不螫，猛兽不据，攫鸟不搏。',
                '赤子无求无欲，不犯众物，故毒虫之物无犯之人也。含德之厚者，不犯於物，故无物以损其全也。',
                '骨弱筋柔而握固，',
                '以柔弱之故，故握能周固。',
                '未知牝牡之合而全作，',
                '作，长也。无物以损其身，故能全长也。言含德之厚者，无物可以损其德，渝其真，柔弱不争而不摧折，皆若此也。',
                '精之至也。终日号而不嘎，',
                '无争欲之心，故终日出声而不嘎也。',
                '和之至也。知和曰常，',
                '物以和为常，故知和则得常也。',
                '知常曰明，',
                '不皦不昧，不温不凉，此常也。无形不可得而见曰明也。',
                '益生曰祥，',
                '生不可益，益之则夭也。',
                '心使气曰强。',
                '心宜无有，使气则强。',
                '物壮则老，谓之不道，不道早已。',
                '[延伸阅读2]苏辙《老子解》',
                '含德之厚，比於赤子。',
                '老子之言道德，每以嬰兒況之者，皆言其體而已，未及其用也。今夫嬰兒泊然無欲，其體之者至矣，然而物來而不知應，故未可以言用也。',
                '毒蟲不螫，猛獸不據，攫烏不搏。',
                '道無形體，物莫得而見也，況可得而傷之乎？人之所以至於有形者，由其有心也。故有心而後有形，有形而後有敵，敵立而傷之者至矣。無心之人，物無與敵者，而曷由傷之夫。赤子之所以至此者，唯無心也。',
                '骨弱筋柔而握固，未知牝牡之合而作，精之至。',
                '無執而自握，無欲而自作，是以知其精有餘而非心也。',
                '終日號而不嘎，和之至。',
                '心動則氣傷，氣傷則號而嘎。終日號而不嘎，是以知其心不動而氣和也。',
                '知和曰常，',
                '和者，不以外傷內也。復命曰常，遇物而知反其本者也。知和曰常，得本以應萬物者也。其實一道也，故皆謂之常。',
                '知常曰明，益生曰祥，',
                '生不可益，而欲益之，則非其正矣。祥，妖也。',
                '心使氣曰強。',
                '氣惡妄作，而又以心使之，則強梁甚矣。',
                '物壯則老，是謂不道，不道早已。',
                '益生使氣，不能聽其自然。日入於剛強而老從之，則失其赤子之性矣。',
                '第五十六章',
                '[原文]',
                '知者不言，言者不知①。塞其兑，闭其门②；挫其锐，解其纷；和其光，同其尘③，是谓玄同④。故不可得而亲，不可得而疏；不可得而利，不可得而害；不可得而贵，不可得而贱⑤；故为天下贵。',
                '[译文]',
                '聪明的智者不多说话，而到处说长论短的人就不是聪明的智者。塞堵住嗜欲的孔窍，关闭住嗜欲的门径。不露锋芒，消解纷争，挫去人们的锋芒，解脱他们的纷争，收敛他们的光耀，混同他们的尘世，这就是深奥的玄同。达到“玄同”境界的人，已经超脱亲疏、利害、贵贱的世俗范围，所以就为天下人所尊重。',
                '[注释]',
                '1、知者不言，言者不知：此句是说，知道的人不说，爱说的人不知道。另一种解释是，聪明的人不多说话，到处说长论短的人不聪明。还有一种解释是，得“道”的人不强施号令，一切顺乎自然；强施号令的人却没有得“道”。此处采用第二种解释。',
                '2、塞其兑，闭其门：塞堵嗜欲的孔窍，关闭起嗜欲的门径。',
                '3、挫其锐，解其纷：和其光，同其尘：此句意为挫去其锐气，解除其纷扰，平和其光耀，混同其尘世。',
                '4、玄同：玄妙齐同，此处也是指“道”。',
                '5、不可得而亲，不可得而疏；不可得而利，不可得而害；不可得而贵，不可得而贱：这几句是说“玄同”的境界已经超出了亲疏、利害、贵贱等世俗的范畴。',
                '[延伸阅读1]王弼《道德经注》',
                '知者不言，',
                '因自然也。',
                '言者不知。',
                '造事端也。',
                '塞其兑，闭其门，挫其锐，',
                '含守质也。',
                '解其分，',
                '除争原也。',
                '和其光，',
                '无所特显，则物无偏争也。',
                '同其尘，',
                '无所特贱，则物无偏耻也。',
                '是谓玄同。故不可得而亲，不可得而疏；',
                '可得而亲，则可得而疏也。',
                '不可得而利，不可得而害；',
                '可得而利，则可得而害也。',
                '不可得而贵，不可得而贱，',
                '可得而贵，则可得而贱也。',
                '故为天下贵。',
                '无物可以加之也。',
                '[延伸阅读2]苏辙《老子解》',
                '知者不言，言者不知。塞其兌，閉其門，挫其銳，解其紛，和其光，同其塵，是謂玄同。',
                '道非言說，亦不離言說，然能知者未必言，能言者未必知。唯塞兌閉門以杜其外，挫銳解紛和光同塵以治其內者，默然不言而與道同矣。',
                '故不可得而親，不可得而疏，不可得而利，不可得而害，不可得而貴，不可得而賤，故為天下貴。',
                '可得而親，則可－得而疏。可得而利，則可得而害。可得而貴，則可得而賤。體道者均覆萬物，而孰為親練？等觀逆順，而孰為利害？不知榮辱，而孰為貴賤？情計之所不及此，所以天下貴也。',
                '第五十七章',
                '[原文]',
                '以正①治国，以奇②用兵，以无事取天下③。吾何以知其然哉？以此④：天下多忌讳⑤，而民弥贫；人⑥多利器⑦，国家滋昏；人多伎巧⑧，奇物⑨滋起；法令滋彰，盗贼多有。故圣人云："我无为，而民自化⑩；我好静，而民自正；我无事，而民自富；我无欲，而民自朴。"',
                '[译文]',
                '以无为、清静之道去治理国家，以奇巧、诡秘的办法去用兵，以下扰害人民而治理天下。我怎么知道是这种情形呢？根据就在于此：天下的禁忌越多，而老百姓就越陷于贫穷；人民的锐利武器越多，国家就越陷于混乱；人们的技巧越多，邪风怪事就越闹得厉害；法令越是森严，盗贼就越是不断地增加。所以有道的圣人说，我无为，人民就自我化育；我好静，人民就自然富足；我无欲，而人民就自然淳朴。',
                '[注释]',
                '1、正：此处指无为、清静之道。',
                '2、奇：奇巧、诡秘。',
                '3、取天下：治理天下。',
                '4、以此：此，指下面一段文字。以此即以下面这段话为根据。',
                '5、忌讳：禁忌、避讳。',
                '6、人：一本作“民”，一本作“朝”。',
                '7、利器：锐利的武器。',
                '8、人多伎巧：伎巧，指技巧，智巧。此句意为人们的伎巧很多。',
                '9、奇物：邪事、奇事。',
                '10、我无为，而民自化：自化，自我化育。我无为而人民就自然顺化了。',
                '[延伸阅读1]王弼《道德经注》',
                '以正治国，以奇用兵，以无事取天下。',
                '以道治国则国平，以正治国，则奇正起也，以无事则能取天下也。上章云，其取天下者，常以无事。及其有事，又不足以取天下也。故以正治国，则不足以取天下，而以奇用兵也。夫以道治国，',
                '本以息末，以正治国，立辟以攻末。本不立而末浅，民无所及，故必至於奇用兵也。',
                '吾何以知其然哉？以此。天下多忌讳，而民弥贫；民多利器，国家滋昏；利器，凡所以利己之器也。民强则国家弱。人多技巧，奇物滋起；',
                '民多智慧则巧伪生，巧伪生则邪事起。',
                '法令滋彰，盗贼多有。',
                '立正欲以息邪，而奇兵用。多忌讳欲以耻贫，而民弥贫。利器欲以强国者也，而国愈昏。多皆舍本以治末，故以致此也。',
                '故圣人云：我无为而民自化，我好静而民自正，我无事而民自富，我无欲而民自朴。',
                '上之所欲，民从之速也。我之所欲，唯无欲，而民亦无欲而自朴也。此四者，崇本以息末也。',
                '[延伸阅读2]苏辙《老子解》',
                '以正治國，以奇用兵，以無事取天下。',
                '古之聖人柔遠能邇，無意於用兵，唯不得已，然後有征伐之事。故以治國為正，以用兵為奇。雖然，此亦未足以取天下。天下神器，不可為也，為者敗之，執者失之，唯體道者廓然無事，雖不取天下而天下歸之矣。',
                '吾何以知其然哉？天下多忌諱，而民彌貧；',
                '人主多忌諱，下情不上達，則民貧而無告矣。',
                '民多利器，國家滋昏；',
                '利器，權謀也。明君在上，常使民無、知無欲。民多權謀，則其上眩而昏矣。',
                '人多仗巧，奇物滋起；',
                '人不敦本業而趨末仗，則非常無益之物作矣。',
                '法令滋章，盜賊多有。',
                '患人之詐偽，而多為法令以勝之，民無所措手足，則日入於盜賊矣。',
                '故聖人云：我無為而民自化，我好靜而民自正，我無事而民自富，我無欲而民自樸。',
                '第五十八章',
                '[原文]',
                '其政闷闷①，其民淳淳②；其政察察③，其民缺缺④。祸兮，福之所倚；福兮，祸之所伏。孰知其极：其无正也⑤。正复为奇，善复为妖⑥。人之迷，其日固久⑦。是以圣人方而不割⑧，廉而不刿⑨，直而不肆⑩，光而不耀⑾。',
                '[译文]',
                '政治宽厚清明，人民就淳朴忠诚；政治苛酷黑暗，人民就狡黠、抱怨。灾祸啊，幸福依傍在它的里面；幸福啊，灾祸藏伏在它的里面。谁能知道究竟是灾祸呢还是幸福呢？它们并没有确定的标准。正忽然转变为邪的，善忽然转变为恶的，人们的迷惑，由来已久了。因此，有道的圣人方正而不生硬，有棱角而不伤害人，直率而不放肆，光亮而不刺眼。',
                '[注释]',
                '1、闷闷：昏昏昧昧的状态，有宽厚的意思。',
                '2、淳淳：一本作“沌沌”，淳朴厚道的意思。',
                '3、察察：严厉、苛刻。',
                '4、缺缺：狡黠、抱怨、不满足之意。',
                '5、其无正也：正，标准、确定；其，指福、祸变换。此句意为：它们并没有确定的标准。',
                '6、正复为奇，善复为妖：正，方正、端正；奇，反常、邪；善，善良；妖，邪恶。这句话意为：正的变为邪的，善的变成恶的。',
                '7、人之迷，其日固久：人的迷惑于祸、福之门，而不知其循环相生之理者，其为时日必已久矣。（严灵峰释语）',
                '8、方而不割：方正而不割伤人。',
                '9、廉而不刿：廉，锐利；刿，割伤。此句意为：锐利而不伤害人。',
                '10、直而不肆：直率而不放肆。',
                '11、光而不耀：光亮而不刺眼。',
                '[延伸阅读1]王弼《道德经注》',
                '其政闷闷，其民淳淳；',
                '言善治政者，无形无名，无事无正可举，闷闷然卒至於大治，故曰其政闷闷也。其民无所争竞，宽大淳淳，故曰其民淳淳也。',
                '其政察察，其民缺缺。',
                '立刑名，明赏罚，以检奸伪，故曰其政察察#3也。殊类分析，民奸争竞，故曰其民缺缺。',
                '祸兮，福之所倚；福兮，祸之所伏。孰知其极？其无正。言谁知善治之极乎，',
                '无可正举，无可形名，闷闷然而天下大化，是其极也。正复为奇，以正治国，则便复以奇用兵矣，故曰正复为奇。',
                '善复为妖，',
                '立善以和物，则便复有妖之患也。',
                '人之迷，其日固久。',
                '言人之迷惑失道固久矣，不可便正善治以责。',
                '是以圣人方而不割，',
                '以方导物，舍去其邪。以方割物，所谓大方无隅。',
                '廉而不剧，',
                '康，清康也。剧，伤。以清康清民，令去其邪，令去其污，不以清康刿伤於物也。',
                '直而不肆，',
                '以直导物，令去其僻，而不以直激沸於物也，所谓直若屈也。',
                '光而不惧。',
                '以光鉴其所以迷，不以光照求其隐匿也，所谓明道若昧也。此皆崇本以息末，不攻而使复之也。',
                '[延伸阅读2]苏辙《老子解》',
                '其政悶悶，其民淳淳；其政察察，其民缺缺。禍兮福所倚，福兮禍所伏。孰知其極，其無正邪。正復為奇，善復為妖，民之迷，其日固久。',
                '天地之大，世俗之見有所眩而不知也。蓋福倚於禍，禍伏於福，譬如晝夜寒暑之相代。正之為奇，善之為妖，譬如老稚生死之相繼，未始有正，而迷者不知也。夫惟聖人出於萬物之表，而覽其終始，得其大全，而遺其小察，視之閥悶，若無所明而其民淳淳，各全其性矣。若夫世人不知道之全體，以耳目之所知為至矣。彼方且自以為福，而不知禍之伏於其後；方且自以為善，而不知妖之起於其中。區區以察為明，至於察甚，傷物而不悟其非也，可不哀哉。',
                '是以聖人方而不割，廉而不劇，直而不肆，光而不耀。',
                '知小察之不能盡物，是以雖能方能康，能直能光，而不用其能，恐其陷於一偏而不反也，此則世俗所謂悶悶也。',
                '第五十九章',
                '[原文]',
                '治人事天①，莫若啬②。夫唯啬，是谓早服③；早服谓之重积德④；重积德则无不克；无不克则莫知其极，莫知其极，可以有国；有国之母⑤，可以长久。是谓根深固柢，长生久视之道⑥。',
                '[译文]',
                '治理百姓和养护身心，没有比爱惜精神更为重要的了。爱惜精神，得以能够做到早作准备；早作准备，就是不断地积“德”；不断地积“德”，就没有什么不能攻克的；没有什么不能攻克，那就无法估量他的力量；具备了这种无法估量的力量，就可以担负治理国家的重任。有了治理国家的原则和道理，国家就可以长久维持。国运长久，就叫做根深祗固，符合长久维持之道。',
                '[注释]',
                '1、治人事天：治人，治理百姓；事天，保守精气、养护身心。对“天”的解释有两种，一是指身心，一是指自然。此句意为保养天赋。',
                '2、啬：爱惜、保养。',
                '3、早服：早为准备。',
                '4、重积德：不断地积德。',
                '5、有国之母：有国，含有保国的意思。母，根本、原则。',
                '6、长生久视：长久地维持、长久存在。',
                '[延伸阅读1]王弼《道德经注》',
                '治人事天，莫若啬。',
                '莫若，犹莫过也。啬，农夫。农人之治田，务去其殊类，归於齐一也。全其自然，不急其荒病，除其所以荒病，上承天命，下绥百姓，莫过於此。',
                '夫唯啬，是谓早服。',
                '早服，常也。',
                '早服谓之重积德。',
                '唯重积德，不欲锐速，然后乃能使早服其常，故曰早服谓之重积德者也。',
                '重积德则无不克，无不克则莫知其极。',
                '道无穷也。',
                '莫知其极，可以有国。',
                '以有穷而莅国，非能有国也。',
                '有国之母，可以长久。',
                '国之所以安，谓之母。重积德，是唯图其根，然后营末，乃得其终也。',
                '是谓深根固柢，长生久视之道。',
                '[延伸阅读2]苏辙《老子解》',
                '治人事天，莫若嗇。夫惟嗇，是謂早服。早服謂之重積德，重積德則無不克，無不克則莫知其極，莫知其極可以有國。有國之母，可以長久。',
                '凡物方則割，廉則創，直則肆，光則耀。唯聖人方而不割，廉而不劇，直而不肆，光而不耀，此所謂音也。夫音者，有而不用者也。世患無以服人，苟誠有而能音，雖未嘗與物較，而物知其非不能也，則其服之早矣。物既已服，斂藏其用，至於沒身而終不試，則德重積矣。德積既厚，雖天下之剛強，無不能克，則物莫測其量矣，如此而後可以有國。彼世之小人，有尺寸之柄而輕用之，一試不服，天下測知其深淺而爭犯之，雖欲保其國家，而不可得也。吾是以知音之可以有國，可以有國，則有國之母也。',
                '是謂深根固蒂，長生久視之道。',
                '《孟子》曰：盡其心，養其性，所以事天也。以音治人，則可以有國者是也。以音事天，則深根固蒂者是也。古之聖人，保其性命之常，不以外耗。內則根深而不可技，蒂固而不可脫，雖以長生久視可也。蓋治人事天，雖有內外之異，而莫若音則一也。',
                '第六十章',
                '[原文]',
                '治大国，若烹小鲜①，以道莅②天下，其鬼不神③。非④其鬼不神，其神不伤人。非其神不伤人，圣人亦不伤人。夫两不相伤⑤，故德交归焉⑥。',
                '[译文]',
                '治理大国，好像煎烹小鱼。用“道”治理天下，鬼神起不了作用，不仅鬼不起作用，而是鬼怪的作用伤不了人。不但鬼的作用伤害不了人，圣人有道也不会伤害人。这样，鬼神和有道的圣人都不伤害人，所以，就可以让人民享受到德的恩泽。',
                '[注释]',
                '1、小鲜：小鱼。',
                '2、莅：临。',
                '3、其鬼不神：鬼不起作用。',
                '4、非：不唯、不仅。',
                '5、两不相伤：鬼神和圣人不侵越人。',
                '6、故德交归焉：让人民享受德的恩泽。',
                '[延伸阅读1]王弼《道德经注》',
                '治大国，若烹小鲜。',
                '不扰也。躁则多害，静则全真。故其国弥大，而其主弥静，然后乃能广得众心矣。',
                '以道莅天下，其鬼不神；',
                '治大国则若烹小鲜，以道莅天下，则其鬼不神也。',
                '非其鬼不神，其神不伤人；',
                '神不害自然也。物守自然，则神无所加；神无所加，则不知神之为神也。',
                '非其神不伤人，圣人亦不伤人。',
                '道洽则神不伤人，神不伤人，则不知神之为神。道洽则圣人亦不伤人，圣人不伤人，则亦不知圣人之为圣也。犹云非独不知神之为神，亦不知圣人之为圣也。夫恃威网以使物者，治之衰也。使不知神圣之为神圣，道之极也。',
                '夫两不相伤，故德交归焉。',
                '神不伤人，圣人亦不伤人。圣人不伤人，神亦不伤人。故曰两不相伤也，神圣合道，交归之也。',
                '[延伸阅读2]苏辙《老子解》',
                '治大國，若烹小鮮。',
                '烹小鮮者，不可撓；治大國者，不可煩。煩則人勞，撓則魚爛。',
                '以道蒞天下，其鬼不神。',
                '聖人無為，使人各安其自然。外無所求，內無所畏，則物莫能侵，雖鬼無所用神矣。',
                '非其鬼不神，其神不傷人。非其神不傷人，聖人亦不傷人。',
                '非其鬼之不神，亦有神而不傷人耳。非神之不傷人，聖人未嘗傷人，故鬼無能為耳。',
                '夫兩不相傷，故德交歸焉。',
                '人鬼之所以不相傷者，由上有聖人耳，故德交歸之。',
                '第六十一章',
                '[原文]',
                '大邦①者下流，天下之牝，天下之交也②。牝常以静胜牡，以静为下。故大邦以下小邦，则取小邦；小邦以下大邦，则取大邦。故或下以取，或下而取③。大邦不过欲兼畜人④，小邦不过欲入事人。夫两者各得所欲，大者宜为下。',
                '[译文]',
                '大国要像居于江河下游那样，使天下百川河流交汇在这里，处在天下雌柔的位置。雌柔常以安静守定而胜过雄强，这是因为它居于柔下的缘故。所以，大国对小国谦下忍让，就可以取得小国的信任和依赖；小国对大国谦下忍让，就可以见容于大国。所以，或者大国对小国谦让而取得大国的信任，或者小国对大国谦让而见容于大国。大国不要过分想统治小国，小国不要过分想顺从大国，两方面各得所欲求的，大国特别应该谦下忍让。',
                '[注释]',
                '1、邦：一本作国。',
                '2、天下之牝，天下之交也：一本作天下之交，天下之牝也。交，会集、会总。',
                '3、或下而取：下，谦下；取，借为聚。',
                '4、兼畜人：把人聚在一起加以养护。',
                '[延伸阅读1]王弼《道德经注》',
                '大国者下流，',
                '江海居大而处下，则百川流之。大国居大而处下，则天下流之，故曰大国下流也。',
                '天下之交，',
                '天下所归会也。',
                '天下之牝。',
                '静而不求，物自归之也。',
                '牝常以静胜牡，以静为下。',
                '以其静，故能为下也。牝，雌也。雄躁动贪欲，雌常以静，故能胜雄也。以其静复能为下，故物归之也。',
                '故大国以下小国，',
                '大国以下，犹云以大国下小国。',
                '则取小国；',
                '小国则附之。',
                '小国以下大国，则取大国。大国纳之也。故或下以取，或下而取。',
                '言唯修卑下，然后乃各得其所。',
                '大国不过欲兼畜人，小国不过欲入事人。夫两者各得其所欲，大者宜为下。',
                '小国修下，自全而已，不能令天下归之。大国修下，则天下归之。故曰各得其所欲，则大者宜为下也。',
                '[延伸阅读2]苏辙《老子解》',
                '大國者下流，',
                '天下之歸大國，猶衆水之趨下流也。天下之交，天下之牝。牝常以靜勝牡，',
                '以靜為下。',
                '衆動之赴靜，猶衆高之赴下也。',
                '故大國以下小國，則取小國；小國以下大國，則取大國。',
                '大國能下，則小國附之。小國能下，則大國納之。',
                '故或下以取，或下而取。',
                '大國下以取人，小國下而取於人。',
                '大國不過欲兼畜人，小國不過欲入事人，兩者各得其所欲，故大者宜為下。',
                '第六十二章',
                '[原文]',
                '道者，万物之奥①，善人之宝，不善人之所保②。美言可以市尊③，美行可以加人④。人之不善，何弃之有？故立天子，置三公⑤，虽有拱璧以先驷马⑥，不如坐进此道⑦。古之所以贵此道者何？不曰：求以得⑧，有罪以免邪⑨？故为天下贵。',
                '[译文]',
                '“道”是荫庇万物之所，善良之人珍贵它，不善的人也要保持它。需要的时候还要求它庇护。美好的言辞可以换来别人对你的尊重；良好的行为可以见重于人。不善的人怎能舍弃它呢？所以在天子即位、设置三公的时候，虽然有拱壁在先驷马在后的献礼仪式，还不如把这个“道”进献给他们。自古以来，人们所以把“道”看得这样宝贵，不正是由于求它庇护一定可以得到满足；犯了罪过，也可得到它的宽恕吗？就因为这个，天下人才如此珍视“道”。',
                '[注释]',
                '1、奥：一说为深的意思，不被人看见的地方；另一说是藏，含有庇荫之意。其实两说比较接近，不必仅执其一。',
                '2、不善人之所保：不善之人也要保持它。',
                '3、美言可以市尊：美好的言辞，可以换来别人对你的敬仰。',
                '4、美行可以加人：良好的行为，可以见重于人。',
                '5、三公：太师、太傅、太保。',
                '6、拱壁以先驷马：拱壁，指双手捧着贵重的玉；驷马，四匹马驾的车。古代的献礼，轻物在先，重物在后。',
                '7、坐进此道：献上清静无为的道。',
                '8、求以得：有求就得到。',
                '9、有罪以免邪：有罪的人得到“道”，可以免去罪过。',
                '[延伸阅读1]王弼《道德经注》',
                '道者万物之奥，',
                '奥，犹暧也，可得庇荫之辞。',
                '善人之宝，',
                '宝以为用也。',
                '不善人之所保。',
                '保以全也。',
                '美言可以市，尊行可以加人。',
                '言道无所不先，物无有贵於此也。虽有珍宝璧马，无以匹之。美言之，则可以夺众货之贾，故曰美言可以市也。尊行之，则千里之外应之，故曰可以加於人也。',
                '人之不善，何弃之有？',
                '不善当保道以免放。',
                '故立天子，置三公，',
                '言以尊行道也。',
                '虽有拱璧以先驷马，不如坐进此道。',
                '此道上之所云也。言故立天子，置三公，尊其位，重其人，所以为道也。物无有贵於此者，故虽有拱抱宝璧以先驷马而进之，不如坐而进此道也。',
                '古之所以贵比道者，何不日以求得，有罪以免耶？故为天下贵。',
                '以求则得求，以免则得免，无所而不施，故为天下贵也。',
                '[延伸阅读2]苏辙《老子解》',
                '道者萬物之奧，善人之寶，不善人之所保。美言可以市，尊行可以加人。人之不善，何棄之有。',
                '凡物之見於外者，皆其門堂也。道之在物，譬如其奧，物皆有之，而人莫之見耳。夫惟賢者得而有之，故曰善人之寶。愚者雖不能有，然而非道則不能安也，故曰不善人之所保。蓋道不遠人，而人則遠之。今誠有人美言之，則可以為市於世；尊行之，則可以加於人矣。朝為不義，而夕聞大道，妄盡而性復，雖欲指其不善，不可得也，而又安可棄之哉？',
                '故立天子，置三公，雖有拱璧以先駟馬，不如坐進此道。',
                '立天子，置三公，將以道救人耳。雖有拱璧之貴，駟馬之良而進之，不如進此道之多也。',
                '古之所以貴此道者，何不曰求以得，有罪以免耶，故為天下貴。',
                '道本在我，人患不求，求則得之矣。道無功罪，人患不知，知則凡罪不能汙也。',
